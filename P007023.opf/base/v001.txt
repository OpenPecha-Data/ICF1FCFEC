༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN4343
n/a
ImageGroup:
ISBN:
13CN4572
n/a
Title:
མཁས་གྲུབ་བླ་མ་དུ་མའི་གསུང་བྱིན་རླབས་ཅན་ཕྱོགས་གཅིག་ཏུ་བསྡུས་པ།
mkhas grub bla ma du ma'i gsung byin rlabs can phyogs gcig tu bsdus pa/
Author:
In/a
n/a
n/a;n/a
Descriptor:
Original Publication:
Place:
Publisher:
Date:
n/a
gser thang bla rung Inga rig nang bstan slob gling/
n/a
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



༄༅། །མཁས་གྲུབ་བླ་མ་དུ་མའི་གསུང་བྱིན་རླབས་ཅན་
ཕྱོགས་གཅིག་ཏུ་བསྡུས་པ་བཞུགས་སོ། །
སྡོམ་བརྩོན་དམ་པ།
།
ང
གསེར་ཐང་བླ་རུང་ལྔ་རིག་ནི་བག་
བར་སྙན



༄༅། །སྔོན་འགྲོ་ཀུན་བཟང་བླ་མའི་ཞལ་ལུང་གི་སྐབས་ཀྱི་གསལ་བྱེད་མཁས་གྲུབ་བྱེ་
བའི་དགོངས་བཅུད་ཕྱོགས་གཅིག་ཏུ་བསྒྲིགས་པ་ལེགས་བཤད་
རིན་པོ་ཆེའི་ཕྲེང་བ་དང་སྔོན་འགྲོ་ཀུན་ལས་བཏུས་པ་
ཞེས་བྱ་བ་བཞུགས་སོ།།
གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
•
•
|
.
.
3
77
་



་་་་་་་་་་་་་་་་་་་་་་་་
་་་་༡༧༧
་་་་་་་་་་་་་་་་༌་་་་་་
་་་་༡༨༣
མ་མ་ས
་་༡༩༢
་་༌་༡༩༤
L
EE
.
དཀར་ཆག
ཀུན་བཟང་བླ་མའི་སྐབས་ཀྱི་གསལ་བྱེད་་་
སྔོན་འགྲོ་ཀུན་ལས་བཏུས་པ་་
དལ་འབྱོར་རྙེད་དཀའ་་་་་་
ཚེ་མི་རྟག་པ་་
ལས་རྒྱུ་འབྲས་་
འཁོར་བའི་ཉེས་དམིགས་་་
རང་སྐྱོན་ངོས་བཟུང་གནང་བའི་མན་ངག་་་
སྐྱབས་སུ་འགྲོ་་་་་་་
སེམས་བསྐྱེད་་་་་་
རྡོར་སེམས་བསྒོམ་བཟླས་
མཎྜལ་
ཀུ་སུ་ལུའི་ཚོགས་བསགས་་་་་་་་
བླ་མའི་རྣལ་འབྱོར་
་༌་༡༩༥
༌༢༠།
༢༠༧
་་་༌༢༡༤
་་་་་་་༢༡༧
་་་་་་་་་་
་་་༢༢༣
•༢༢༦



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
༄༅། །སྔོན་འགྲོ་ཀུན་བཟང་བླ་མའི་ཞལ་ལུང་གི་སྐབས་ཀྱི་གསལ་
བྱེད་མཁས་གྲུབ་བྱེ་བའི་དགོངས་བཅུད་ཕྱོགས་
གཅིག་ཏུ་བསྒྲིགས་པ་ལེགས་བཤད་
རིན་པོ་ཆེའི་ཕྲེང་བ་ཞེས་
བྱ་བ་བཞུགས་སོ།། །
༄༅། །རྗེ་བཙུན་བླ་མ་དམིགས་པ་མེད་པའི་ཐུགས་རྗེ་ཆེན་པོ་དང་ལྡན་པ་
རྣམས་ལ་ཕྱག་འཚལ་ལོ། །མགོན་པོ་བྱམས་པས་ཀྱང་། ཆོས་རྣམས་མ་ལུས་
བཀའ་དང་བསྟན་བཅོས་གཉིས། །ལེགས་པར་གསུངས་དང་དེ་ཡི་དགོངས་
འགྲེལ་བ། །ཞེས་པ་ལྟར། དང་པོ་བཀའ་ཡི་ངོ་བོ་ནི། བརྗོད་བྱ་བསླབ་པ་
གསུམ་སྟོན། རྗོད་བྱེད་ངག་ཚིག་དྲི་མེད། སྒྲུབ་བྱེད་ཚད་མ་གསུམ་ལྡན།
འབྲས་བུ་ཐོག་མཐའ་བར་དུ་དགེ་བ་ཅན་ཡིན་ཏེ། མགོན་པོ་བྱམས་པས།
བསླབ་པ་གསུམ་བརྗོད་ངག་ཚིག་དྲི་མ་མེད། །ཚད་མ་གསུམ་ལྡན་ཐོག་མཐའ་
བར་དགེ་བ། །དེ་ནི་ཆེན་པོར་གསུངས་པ་རྒྱལ་བའི་བཀའ། །ལྡོག་པ་གཞན་
གྱི་གཞུང་དུ་ཤེས་པར་བྱ། །ཞེས་སོ། །ཚད་མ་གསུམ་ནི། མངོན་སུམ་
རྗེས་དཔག་ལུང་ཚད་མ། དགེ་བ་གསུམ་ནི། ཐོག་མར་ཐོས་པའི་དུས་སུ་ཡིད་
ཆེས་ཀྱི་དད་པ་སྐྱེ་བས་ཐོག་མར་དགེ་བ་དང༌། བར་དུ་བསམ་བྱུང་གི་ཤེས་
པས་ དོན་ མྱོང་བ་ན་ གཏན་བདེའི་ལམ་ གྱི་ ངེས་ པས་ དགའ་ བ་ཁྱད་
པར་ཅན་སྐྱེ་བས་བར་དུ་དགེའམ་ལེགས་པ་དང་། མཐར་བསྒོམ་པའི་ དུས་ སུ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཡང་དག་པའི་ཡེ་ཤེས་འབྱུང་བས་སྲིད་པ་གཏན་དུ་ལྡོག་པས་ན་ཐ་མར་དགེ་
བའོ། །གཉིས་པ་དབྱེ་བ་བཞི། དང་པོ་བདག་པོའི་རྐྱེན་གྱི་སྒོ་ནས་དབྱེ་ན་
གསུམ། ཞལ་ནས་གསུངས་ པའི་བཀའ་དང༌། བྱིན་གྱིས་བརླབས་པའི་
བཀའ་དང༌། རྗེས་སུ་གནང་བའི་བཀའོ། །དང་པོ་ནི། མདོ་སྡུད་པ་ལྟ་བུ་
བཅོམ་ལྡན་འདས་ཉིད་ཀྱི་དཔལ་གྱི་མགུལ་ནས་གསུངས་པ་དང་། གཉིས་
པ་ནི་སྐུ་གསུང་ཐུགས་ཀྱིས་བྱིན་གྱིས་བརླབས་པ་གསུམ་དུ་སློབ་དཔོན་སེང་
གེ་བཟང་པོས་བཤད་དེ། དེ་ཡང་སྐུས་བྱིན་གྱིས་བརླབས་པའི་བཀའ་རྡོ་རྗེ་
སྙིང་པོའི་སྤྱི་བོར་ཕྱག་བཞག་ནས་བྱིན་གྱིས་བརླབས་པས་མདོ་སྡེ་ས་བཅུ་
བ་འཆད་པའི་སྤོབས་པ་སྐྱེས་ནས་རྣམ་པར་གྲོལ་བའི་ཟླ་བས་དྲིས་པ་ལྟ་
བུའོ། །གསུང་གིས་བྱིན་གྱིས་བརླབས་པའི་བཀའ་ནི། འཇམ་དཔལ་ལ་
མ་སྐྱེས་དགྲའི་འགྱོད་པ་སོལ་ཅིག་ཅེས་བཀའ་སྩལ་བས། འཇམ་དཔལ་
གྱིས་མ་སྐྱེས་དགྲའི་འགྱོད་པ་བསལ་བའི་མདོ་བྱུང་བ་ལྟ་བུའོ། །ཐུགས་
ཀྱིས་བྱིན་གྱིས་བརླབས་པའི་བཀའ་ནི། བཅོམ་ལྡན་འདས་ཟབ་མོ་སྣང་
བའི་ཏིང་ངེ་འཛིན་ལ་བཞུགས་ནས། ཤཱ་རིའི་བུ་དང་སྤྱན་རས་གཟིགས་ལ་
བྱིན་གྱིས་བརླབས་པས་ཤྭ་རིའི་བུ་དྲི་བ་པོ་དང་། སྤྱན་རས་གཟིགས་ལན་
འདེབས་པ་པོ་བྱས་ནས་དྲི་བ་དྲི་ལན་གྱི་ཚུལ་དུ་ཤེས་རབ་སྙིང་པོ་གསུངས་
པ་ལྟ་བུའོ། །གསུམ་པ་ རྗེས་ སུ་ གནང་བའི་བཀའ་ནི་སྙིང་རྗེ་ཆེན་པོ་
པད་དཀར་ལས་ཀུན་དགའ་བོ་དེ་བཞིན་དགེ་སློང་དེ་དག་གིས་ཁྱེད་ལ་དེ་
སྐད་དྲིས་པ་དང་འདི་སྐད་ལུང་སྟོན་ཅིག །འདི་སྐད་བདག་གིས་ཐོས་པ་དུས་
གཅིག་ན་ཞེས་སོགས་གསུངས་པ་དང༌། མྱ་ངན་ལས་འདས་པའི་མདོ་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ལས། ཀུན་དགའ་བོ་ཡོངས་སུ་མྱ་ངན་ལས་འདས་པའི་འོག་ཏུ་བསྡུ་བ་
བྱེད་པའི་ཚེ་འདི་སྐད་བདག་གིས་ཐོས་པ་དུས་གཅིག་ན་ཞེས་པས་གླེང་བསླང་
ལ། བར་དུ་མཚམས་སྦྱར། མཐར་བཅོམ་ལྡན་འདས་ཀྱིས་གསུངས་པ་ལ་
མངོན་པར་བསྟོད་དོ་ཞེས་པའི་བར་སྡུས་ཤིག་གསུངས་པ་ལྟ་བུ་དང༌།
ལུང་ལས་ཀྱང་གནས་མ་དྲན་ན་གྲོང་ཁྱེར་དྲུག་པོ་གང་རུང་སྨོས་ བཅས་ སུ་
སོགས་རྗེས་སུ་གནང་བར་མཛད་དོ། །གསུམ་པ་བརྗོད་བྱའི་སྒོ་ནས་དབྱེ་
ན་བསླབ་པ་གསུམ་དང་། རྗོད་བྱེད་ཀྱི་སྒོ་ནས་དབྱེ་ན། གསུང་རབ་ཡན་
ལག་བཅུ་གཉིས། བཞི་པ་དབང་པོའི་སྒོ་ནས་དབྱེ་ན། ཉན་ཐོས་དང་རང་
སངས་རྒྱས་དང་། བླ་ན་མེད་པའི་ཐེག་པ་སྟེ་གསུམ་མོ། །གཉིས་པ་དགོངས་
འགྲེལ་བསྟན་བཅོས་བཤད་པ་ལ་བཞི། དང་པོ་བསྟན་བཅོས་རྩོམ་པ་པོའི་
མཚན་ཉིད་ནི། རབ་ཆོས་ཉིད་ཀྱི་བདེན་པ་མཐོང་བ་སྟེ་ཀླུ་སྒྲུབ་དང་།
འཕགས་པ་ལྷ། ཐོགས་མེད་ལྟ་བུ། འབྲིང་ཡི་དམ་ལྷས་ཞལ་གཟིགས་ཏེ་
གནང་བ་ཐོབ་པ་ཐུགས་རྗེ་ཆེན་པོས་བྱིན་གྱིས་བརླབས་པ་ཙནྡྲ་པ་དང་།
འཇམ་པའི་དབྱངས་ཀྱིས་ཞལ་གཟིགས་པ་ཕྱོགས་ཀྱི་གླང་པོ་ལྟ་བུའོ། །ཐ་
མ་ཡང་རིག་པའི་གནས་ལྔ་ལ་མཁས་ཤིང་བླ་མ་བརྒྱུད་པའི་བཤད་པའི་
གདམས་ ངག་ ཡོད་ པ་ སྟེ་ སློབ་ དཔོན་ དཔལ་ སྦས་ ལ་ སོགས་ པ་ ལྟ་
བུའོ། །གཉིས་པ་བསྟན་བཅོས་ཀྱི་མཚན་ཉིད་ནི། རྒྱུད་བླ་མ་ལས། གང་
ཞིག་རྒྱལ་བའི་བསྟན་པ་འབའ་ཞིག་གི །དབང་བྱས་རྣམ་གཡེང་མེད་ཡིད་
ཅན་གྱིས་བཤད། །ཐར་པ་ཐོབ་པའི་ལམ་དང་རྗེས་མཐུན་པ། །དེ་ཡང་
དྲང་སྲོང་བཀའ་བཞིན་སྤྱི་བོས་བླང་། །ཞེས་སོ། །གསུམ་པ་ངེས་ཚིག་ནི།
لیا



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད། །
རྣམ་ བཤད་ རིག་ པ་ ལས། ཉོན་ མོངས་ དགྲ་རྣམས་ སོགས་ལུགས་ ལ་
མེད། །ཅེས་སོ། །མཆོག་ དམན་ གྱི་ སྒོ་ ནས་ དབྱེ་ན། ས་ སྡེ་ ལས། དོན་
མེད་དོན་ལོག་དོན་དང་ལྡན། །ཐོས་རྩོད་སྒྲུབ་པ་ལྷུར་ལེན་དང༌། །ངན་
གཡོ་བརྩེ་བྲལ་སྡུག་བསྔལ་སྤོང་། །བསྟན་བཅོས་དྲུག་བྲལ་གསུམ་དུ་འདོད།།
ཅེས་པ་ལྟར་རིག་བྱེད་བཞི་སོགས་ཡང་དག་པའི་དོན་མེད་པ། རྟག་ཆད་
སོགས་གྲོལ་བར་སྨྲ་བ་དོན་ལོག །སྙན་ངག་སོགས་ཐོས་པ་ལྷུར་ལེན་པ།
གཡུལ་ལས་རྣམ་རྒྱལ་སོགས་ངན་གཡོ།བ་གླང་སོགས་ཀྱི་མཆོད་སྦྱིན་འཚེ་
བ་ཅན་བརྩེ་བ་དང་བྲལ་བའི་བསྟན་བཅོས་ངན་པ་དྲུག་དང་བྲལ་ཞིང་།
གྲོལ་བ་ཐོབ་པའི་དོན་དང་ལྡན་པ། བྱང་ཆུབ་སྒྲུབ་པ་ལྷུར་ལེན་པ། འཁོར་
བའི་སྡུག་བསྔལ་སྤོང་བ་གསུམ་ནང་པའི་ཚུལ་དང་ལྡན་པའོ། །བཞི་པ་
བྱེད་ལས་ཀྱི་སྒོ་ནས་དབྱེ་ན། རྒྱ་ཆེན་པོ་སྡུད་པའི་བསྟན་བཅོས་དང༌།
ཟབ་མོ་རྣམ་པར་འབྱེད་པའི་བསྟན་བཅོས་དང༌། འཁྲུགས་པ་གོ་རིམ་དུ་
བསྡེབས་པའི་བསྟན་བཅོས་དང་གསུམ་མོ། །
༼༡༽ གསང་སྔགས་སྔ་འགྱུར་བའི་རང་ལུགས་ལྟར་ན་རྒྱལ་བ་སྐུ་
གསུམ་གྱི་བདག་ཉིད་རང་སྣང་རིག་པའི་ དབྱིངས་སུ་སངས་རྒྱས་པ་རྣམས་
ཀྱི་དགོངས་པའི་བརྒྱུད་དེ་རིག་འཛིན་སེམས་དཔའ་མཆོག་རྣམས་ལ་བརྡ་
ཐབས་ཙམ་གྱིས་བསྟན་ནས་བརྒྱུད་པའི་ཟབ་ལམ་རྣམས་རིམ་བཞིན་
གང་ཟག་མི་ཡི་འགྲོ་བ་ལས་དང་སྐལ་བ་རབ་བམ་མཆོག་ཏུ་གྱུར་པས་དམ་
པ་གོང་མའི་རྗེས་སུ་ཟིན་ཏེ་དོན་གཉིས་མཐར་ཕྱིན་པར་གྱུར་པ་རྣམས་
ལ་སྙན་ནས་སྙན་དུ་བརྒྱུད་དེ། དེ་ལྟ་བུའི་བརྒྱུད་པ་གསུམ་གྱི་བླ་མ་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
རྣམས་ལ་གཉིས་མེད་ལྟ་བའི་གུས་པ་ཆེན་པོའི་སྒོ་ནས་ཕྱག་འཚལ་
ལོ། །ངོ་བོ་ཀ་དག་ཆོས་ཟད་ཆེན་པོའི་ཀློང་དུ་ཆོས་སྐུའི་དགོངས་པ་བརྙེས་
ཏེ་ཆོས་ཉིད་ཟད་པའི་སྣང་བ་མངོན་དུ་བྱས་ཤིང་། རང་བཞིན་འོད་གསལ་
ལྷུན་གྲུབ་འབྲས་བུ་རིན་པོ་ཆེའི་དབྱིངས་སུ་རང་སྣང་ལོངས་སྐུའི་ཞིང་སྣང་
གི་བཀོད་པ་བསམ་གྱིས་མི་ཁྱབ་པ་ལ་གཟིགས་ཏེ། སྐལ་ལྡན་གདུལ་བྱའི་
སྣང་ངོར་ཐུགས་རྗེ་རིག་རྩལ་སྤྲུལ་སྐུར་སྣང་ནས་འགྲོ་བའི་དོ ན་
མཛད་པའི་ཀུན་མཁྱེན་ཆོས་ཀྱི་རྒྱལ་པོ་དྲི་མེད་འོད་ཟེར་གྱི་ཞབས་ལའང་
ཕྱག་འཚལ་ལོ། །ནང་སོ་སོ་རང་རིག་པའི་ཡེ་ཤེས་མཁྱེན་པ་ཆེན་པོས་ཤེས་
བྱ་འཁོར་འདས་ཀུན་གྱི་དེ་ཁོ་ན་ཉིད་གསལ་བར་གཟིགས་ནས་ཐུགས་བརྩེ་
བའི་ཡེ་ཤེས་ཀྱི་འོད་ཟེར་སྐལ་བཟང་གདུལ་བྱ་རྣམས་ཀྱི་དཔལ་དུ་ཤར་ཏེ།
ཟབ་ལམ་ཐེག་པ་ཐམས་ཅད་ཀྱི་རྩེ་མོ་ཨ་ཏི་ཡོ་ག་ཡང་གསཾང་བླ་ན་
མེད་པ་གཙོ་བོར་གྱུར་པའི་བསྟན་པ་རིན་པོ་ཆེ་ཉིད་སྙིགས་དུས་སུ་གཞིར་
བཞེངས་སུ་ གསལ་ བར་ མཛད་ པ་ རིག་ འཛིན་འཇིགས་མེད་གླིང་པའི་
ཞབས་ལ་ཕྱག་འཚལ་ལོ། །འཕགས་མཆོག་སྤྱན་རས་ གཟིགས་དབང་དགེ་
བའི་བཤེས་གཉེན་གྱི་ཚུལ་བཟུང་ནས་ཀུན་མཁྱེན་ཕྱི་མའི་བསྟན་པ་གཙོ་
བོར་གྱུར་པའི་གསུང་གི་སྣང་བ་རེ་རེས་ཀྱང་། འབྲེལ་ཚད་ཐམས་ཅད་
ཀྱང་རིམ་བཞིན་ཐུར་ལམ་དུ་འགོད་པར་མཛད་ཅིང་གདུལ་བྱ་སེམས་ཅན་
རྣམས་ལ་གང་ལ་གང་འདུལ་གྱི་མཛད་པ་བྱང་སེམས་ཐབས་ལ་མཁས་པའི་
སྤྱོད་ཡུལ་མཐའ་ཡས་པ་མངའ་བའི་དྲིན་ཆེན་རྩ་བའི་བླ་མ་འཇིགས་མེད་
རྒྱལ་བའི་མྱུ་གུའི་ཞབས་ལ་ཕྱག་འཚལ་ལོ། །རྒྱལ་བའི་བསྟན་པ་ཐེག་དགུ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཡོངས་སུ་རྫོགས་པའི་ཀུན་མཁྱེན་བླ་མ་སྔ་ཕྱི་ལས་བརྒྱུད་པའི་གཞུང་བཟང་
པོ་མན་ངག་སྙིང་གི་ཐིག་ལེ་བཅུད་ཀྱི་ཡང་བཅུད་ཆེན་པོ་ཚེ་གཅིག་ལ་
བཅུ་དྲུག་ཡེ་ཤེས་བླ་མའི་ས་མཆོག་ལ་སངས་རྒྱས་པར་འགྱུར་བའི་ཟབ་
ཆོས་ཀྱི་རིམ་པ་ཉམས་སུ་ལེན་པའི་ལམ་གྱི་དངོས་གཞིའི་སྔོན་དུ་འགྲོ་
བའི་ཐུན་མོང་ ཕྱི་ཡི་སྔོན་འགྲོ་དང༌། ཐུན་མིན་ནང་གི་སྔོན་འགྲོ་དང་།
གདམས་ངག་དངོས་གཞིའི་ཆ་ལག་ཉེ་ལམ་འཕོ་བའི་ཁྲིད་དང་བཅས་པ།
ཚིག་གསལ་ལ་གོ་བདེ་བ་དོན་ཟབ་ལ་རྨད་དུ་བྱུང་བ་སྟོན་པར་བྱེད་པའི་
མཚུངས་མེད་བླ་མའི་བཀའ་ལུང་མ་ནོར་བ་འཇིགས་མེད་ཆོས་ཀྱི་དབང་པོ་
རང་གི་བློར་ཇི་ལྟར་ངེས་པ་བཞིན་དུ་སྔོན་འགྲོའི་གཞུང་འདི་ལྟར་བཤད་
ཀྱིས། ལྷ་དང་བླ་མས་བདག་རྒྱུད་བྱིན་གྱིས་རློབས་ཤིག །་ ་
༼༤༽ །དོན་གཅིག་ན་ཡང་མ་རྨོངས་དང་སོགས་ཀྱི་དོན། འོད་གསལ་སྙིང་པོ་ལས། ཤེས་
རབ་ ཀྱིས་ མ་རྨོངས་ པའི་ ཁྱད་ པར་དང་ ། གནས་ལུགས་མྱུར་དུ་མཐོང་
བའི་ཐབས་ཀྱི་ཁྱད་པར་མང་བ་ གཉིས་ཀྱིས་འཕགས་ལ། དེ་ལ་བརྟེན་
ནས་ལམ་བདེ་ཞིང་མྱུར་བས་དཀའ་བ་མེད་པ་དང་། རྟེན་གྱི་གང་ཟག་ལ་
རྒྱུའི་ཐེག་པ་ཁོ་ནས་གདུལ་བྱ་རྣམས་ལས་དབང་པོ་རྣོན་པོར་གྱུར་བ་དག་
གི་ སྤྱོད་ཡུལ་ཡིན་ པས་ ཁྱད་ པར་འཕགས་པའོ། །ཞེས་གསུངས། དབང་
རྣོན་ཞེས་པ་སྤྱིར་རྣམ་བྱང་བསྐྱེད་ པའི་ དབང་པོ་ལྔ་པོ་ཁྱད་པར་ཅན་
གྱིས་འཕགས་པ་དང་། ཁྱད་པར་གསང་སྔགས་རྡོ་རྗེ་ཐེག་པའི་ལྟ་བ་ཟབ་
མོ་རྟོགས་ནུས་པའི་ཤེས་རབ་ཀྱི་དབང་པོ་དང༌། སྤྱོད་པ་བརླང་པོ་ལ་མི་
སྐྲག་ཅིང་དད་པའི་དབང་པོའོ། །དེ་ཡང་རྒྱལ་སྲས་གཞན་ཕན་མཐའ་ཡས་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
པས། རྒྱུའི་ཐེག་པས་བསྐལ་པ་གྲངས་མེད་གསུམ་མམ་བདུན་ལ་སོགས་
པར་བསོད་ནམས་དང་ཡེ་ཤེས་ཀྱི་ཚོགས་ལྟ་བུ་བསགས་ནས། ཚོགས་
ཆེན་ པོའི་ མཐར་ ཐུག་ གི་ འབྲས་བུ་ ལ་ སྦྱོར་ བར་ གསུངས་ པ་ གང་
ཞིག གསང་སྔགས་བླ་མེད་ཀྱི་རྒྱུད་འདིར་དཀའ་ཚེགས་ཆུང་ངུས་ཚེ་
གཅིག་གི་མཐར་ཐུག་གི་འབྲས་བུ་རྡོ་རྗེ་འཆང་ཆེན་པོའི་གོ་འཕང་དེ་ཉིད་
མངོན་དུ་ཐོབ་པའི་རྒྱུ་མཚན་ཡང་ཅི་ཞིག་ཡིན་སྙམ་པ་ལ། འདོད་ཚུལ་
མང་ཡང་། མདོར་ན་དགེ་མི་དགེ་ལུང་མ་བསྟན་དང་གསུམ་དུ་ཡོད་པ་ལས།
མི་དགེ་བའི་ལས་འབྲས་དགེ་བར་བསྒྱུར་བའི་ཐབས་ནི་གསང་སྔགས་ཀྱི་
གཞུང་ ཁོ་ན་ ལས་ གཞན་ དུ་ མ་བཤད་ ལ། རྒྱུ་མཚན་ཉིད་ལ་དགོངས་
ནས་ཐབས་ཤེས་ཁྱད་པར་ཅན་གྱིས་མཚན་རྟོག་སྡོམ་པ་ཉིད་སྔགས་སྡོམ་
གྱི་ངོ་བོར་བཞག་ པ་ ཡིན་ནོ་ ཞེས་ དང༌ ། ཨོ་རྒྱན་ འཇིགས་ མེད་ཆོས་
ཀྱི་དབང་པོས། འཁོར་བའི་རྒྱུ་འབྲས་ཀུན་འབྱུང་དང་སྡུག་བསྔལ་གཉིས་
ཀྱི་བདེན་པ་གཉིས་དང༌། མྱང་འདས་རྒྱུ་འབྲས་འགོག་པ་དང་ལམ་གྱི་
བདེན་པ་གཉིས་པོ་དབྱེར་མེད་པ་ནི་ལྟ་བ་འཁོར་འདས་དབྱེར་མེད་ཅེས་
བུམ་དབང་གི་ལྟ་བ་དངོས་ཡིན་ཏེ། དེ་ཡང་སྣང་སྲིད་སྣོད་བཅུད་ཐམས་
ཅད་ གཞི་ གནས་ ལྷུན་ གྱིས་ གྲུབ་ པའི་ དཀྱིལ་ འཁོར་ དུ་ རྟོགས་ པས་
སྡུག་བདེན་འཁོར་བའི་སྣོད་བཅུད་འགོག་བདེན་སྐུ་དང་ཡེ་ཤེས་དབྱེར་
མེད་ཅིང་། ཉོན་མོངས་དུག་ལྔ་ཡེ་ཤེས་ལྔའི་རྣམ་རོལ་དུ་འཆར་ཞིང་།
ཐབས་ཀྱིས་ཟིན་པའི་སྦྱོར་གྲོལ་གྱི་དགེ་བའི་རྣམ་པ་ཅན་ལ་ལམ་དུ་བྱེད་
པས་ཀུན་ འབྱུང་ ལས་ ཉོན་ གཉིས་ པོ་ ལམ་ བདེན་ དང༌ དབྱེར་ མེད་ དུ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ལྟ་བ་ཡིན་ནོ། །ཞེས་དང་། མཁན་ཆེན་གྱིས་མཛད་པའི་བདེན་བཞིའི་རྣམ་
བཤད་ལས། གསང་སྔགས་བླ་ན་མེད་པ་རྡོ་རྗེ་ཐེག་པའི་ལུགས་ལ་ཡང་
འཁོར་བའི་རྒྱུ་འབྲས་ལས་ལྡོག་སྟེ། མྱ་ངན་ལས་འདས་པའི་རྒྱུ་འབྲས་ལ་
ཞུགས་ནས། རྣམ་མཁྱེན་མངོན་དུ་བྱེད་པ་ཡིན་པས། སྤྱིར་བདེན་བཞི་ལས་
མི་འདའ་ཡང་ཉམས་སུ་ལེན་ལུགས་ཁྱད་པར་འདི་ཡོད་དེ། སྡུག་བདེན་འཁོར་
བའི་སྣོད་བཅུད་འདི་རྣམས་ལ། གནས་ལུགས་དང་སྣང་ལུགས་གཉིས་སུ་
ཕྱེ་ནས། གནས་ལུགས་ཀྱི་ངོས་ནས་འཇལ་ན་སྣ་ཚོགས་སུ་སྣང་བ་འདི་
རྣམས་ རང་ བཞིན་ སྤྲོས་ བྲལ་ རང་བྱུང་ གི་ ཡེ་ ཤེས་ སྣང་ སྟོང་ བདེན་
གཉིས་དབྱེར་མེད་ལྷག་པའི་ཆོས་སྐུ་ཆེན་པོར་བཞུགས་པས་གཞི་ལྷུན་
གྲུབ་ ཀྱི་ སངས་ རྒྱས་ ཞེས་ བྱ་སྟེ། དེས་འདམ་རྫབ་ཀྱི་ནང་ གི་ནོར་བུ་
བཞིན་དུ་ རང་ངོ་རྣམ་དག་ཏུ་ཡོད་ཅིང་སྡུག་བདེན་རང་བཞིན་འགོག་
བདེན་ དུ་ གནས་ པས་ འཁོར་ འདས་ དབྱེར་ མེད་ ཅེས་ བྱའོ། །དེ་ ཉིད་
གཞི་རྒྱུད་དམ་སྦྱང་གཞི་ཡིན་ནོ། །དེ་ ལྟར་ རྟོགས་ པ་ ལ་ འཁོར་ འདས་
དབྱེར་ མེད་ ཀྱི་ ལྟ་ བའམ། གྲུབ་ མཐའ་ ཟེར་ བ་ ཡིན་ནོ། །སྣང་ ལུགས་
ཀྱི་ངོས་ནས་འཇལ་ན་སོ་སོའི་སྐྱེ་བོ་ཐ་མལ་རང་རྒྱུད་དུ་ཞེན་པའི་སྣང་བ་
ལ་ཇི་ལྟར་སྣང་བའི་ཕྱི་ནང་དངོས་པོ་འདི་རྣམས་ལ་མ་རྟོགས་འཁྲུལ་བའི་
སྣང་བ་ཟེར་ཏེ་སྦྱང་བྱ་ཡིན་ནོ། །དེ་ཉིད་སྡུག་བསྔལ་གྱི་བདེན་པར་བཞག་
གོ །ལས་ ཉོན་ཀུན་འབྱུང་གི་བདེན་པ་ ལ་ ཡང་། རང་བཞིན་ཤེས་པས་
ལམ་དུ་འགྲོ་ཚུལ་དང་རང་གར་ཤོར་བས་ཀུན་འབྱུང་དུ་འགྲོ་ཚུལ་གཉིས་
ལས། ལམ་དུ་འགྲོ་ཚུལ་ནི་ཉོན་མོངས་གང་སྐྱེས་ཀྱང་དགག་གྲུབ་མེད་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
པར་ཁོ་རང་གི་ཐོག་ཏུ་གློད་ནས་བཞག་པས་རྩལ་གཞི་ཐོག་ཏུ་གྲོལ་བ་
ཆབ་རོམ་ཆུར་ཞུ་བའམ། རླབས་རྒྱ་མཚོར་ཐིམ་པ་བཞིན་ཉོན་མོངས་པ་ཁོ་
རང་གི་ངོ་བོ་སྤྲོས་བྲལ་གཉུག་མའི་ཡེ་ཤེས་ལྷང་ངེར་འཆར། དེ་ཙ་ན་
གཉེན་ པོར་ གཞན་ མ་ དགོས་ པར་ ཉོན་མོངས་ ཉིད་ ཡེ་ ཤེས་ སུ་ཤར་
བས་ཀུན་འབྱུང་ལམ་བདེན་དུ་སོང་བས་ཉོན་མོངས་པ་ལམ་དུ་བྱེད་པ་
ཞེས་བྱའོ། །ལུས་ངག་གི་ ལས་རྣམས་ ཀྱང་ ངོ་བོ་ལུང་མ་བསྟན་ཡིན་
ཀྱང་། དེ་དགེ་སྡིག་ཏུ་བསྒྱུར་བའི་བྱེད་པ་པོ་སེམས་ཡིན་པས། སེམས་
ཉིད་གཟུང་འཛིན་ཨ་འཐས་སུ་མ་ཞེན་པར་གང་ཤར་གྱི་ངོ་བོ་མ་བཅོས་
ཆོས་ཉིད་སྟོང་པའི་རང་འགྲོས་ཀྱི་ངང་དུ་གྲོལ་བ་ཤེས་རབ་དང༌། སྦྱོར་
བ་སེམས་བསྐྱེད་ཁྱད་པར་ཅན་དང་། དངོས་གཞི་ལྷ་སྔགས་ཏིང་ངེ་འཛིན་གྱི་
བྱེད་པས་ཐ་མལ་གྱི་སྣང་ཞེན་དག་སྣང་དུ་འཆར་བ། རྗེས་སུ་ཚོགས་གཉིས་
རྫོགས་པའི་ཉེ་ལམ་དུ་སོང་བ་ནི་ཐབས་ཏེ། ཐབས་ཤེས་ཁྱད་པར་ཅན་དེ་
ལྟ་བུས་ཟིན་ན་ལས་ཀྱང་ལམ་དུ་འགྲོ་བའོ། །རང་གར་ཤོར་བས་ཀུན་
འབྱུང་དུ་འགྲོ་ཚུལ་ནི། ཐབས་ཤེས་ཁྱད་པར་བ་དང་བྲལ་ནས་བསམ་སྦྱོར་
གཉིས་ཀ་ཐ་མལ་རང་རྒྱུད་དུ་ཤོར་ན་ལས་བསགས་ནས་འཁོར་བ་མཐའ་
མེད་དུ་འཕེན་པས་ཀུན་འབྱུང་གི་བདེན་པར་འགྲོ་བ་ཡིན་ནོ། །དེས་ན་རྡོ་
རྗེ་ཐེག་པའི་ལམ་གནད་ཇི་ལྟ་བ་བཞིན་ཤེས་ནས་རྟོགས་གོམས་ཀྱི་གདེང་
དང་ལྡན་ན་སྡུག་བདེན་གྱི་རང་བཞིན་འགོག་བདེན་དུ་ཤེས་ནས་ཀུན་འབྱུང་
ལམ་བདེན་དུ་འཁྱེར་ནུས་པས། འཁོར་བའི་རྒྱུ་འབྲས་མྱང་འདས་ཀྱི་རྒྱུ་
འབྲས་སུ་འགྱུར་ཏེ་སྤང་བྱ་གཉེན་པོར་སོང་ནས་འཁོར་འདས་དབྱེར་མེད་ཀྱི་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
རྟོགས་པ་མངོན་དུ་འགྱུར་རོ་ཞེས་གསུངས་སོ།།
༼༤༽ དཔལ་སྤྲུལ་རིན་པོ་ཆེའི་བླ་མ་རྒྱང་འབོད་དང་འགྲེལ་བ་ལས།
དབྱིངས་རིག་དབྱེར་མེད་སངས་ རྒྱས་ དགོངས་ པ་ ཡི་མཐར་ཐུག །དག་
ཆེན་དབྱིངས་ཏེ་དམ་ཆོས་རྒྱ་མཚོ་ཡི་བརྗོད་བྱ། །དགོངས་པ་དེ་རྟོགས་
འཕགས་པའི་དགེ་འདུན་དུ་ བཞུགས་ པ། །དཀོན་མཆོག་ཀུན་ འདུས་ རྩ་
བའི་བླ་མ་དེ་མཁྱེན་ནོ། །ཆོས་ཟད་དགོངས་པ་ཆོས་སྐུའི་སངས་རྒྱས་ཀྱི་ངོ་
བོ། །ཚད་ཕེབས་རིག་གདངས་ལོངས་སྐུའི་དཀྱིལ་འཁོར་གྱི་འཆར་གཞི།།
མངོན་ སུམ་ གོང་ འཕེལ་ སྤྲུལ་ སྐུའི་ སྣང་ བ་ ལ་ རོལ་ བའི། །སྐུ་གསུམ་
དབྱེར་མེད་རྩ་བའི་བླ་མ་དེ་མཁྱེན་ནོ། །ཐབས་མཁས་རྣམ་རོལ་དུས་གསུམ་
བླ་མ་ཀུན་དབྱེར་མེད། །ཟུང་འཇུག་ཀློང་ན་དཀྱིལ་འཁོར་རྒྱ་མཚོ་ཡི་ཁྱབ་
བདག །ཆོས་ཉིད་མཁའ་ལ་དགོངས་པའི་རྩལ་ཤུགས་ཀྱིས་འགྲོ་བའི། །རྩ་
གསུམ་ཀུན་འདུས་རྩ་བའི་བླ་མ་དེ་མཁྱེན་ནོ། །ཞེས་དང་། དབྱིངས་སྟོང་
པ་ཀ་དག་གི་ངོ་བོ་དང་རིག་པ་ཡེ་ཤེས་ཀྱི་རང་བཞིན་ཡུལ་དང་ཡུལ་ཅན་
གཉིས་མེད་ཆུ་ལ་ཆུ་བཞག་པ་ལྟར་འདྲེས་པའི་དབྱེར་མེད་དེ་ནི་སངས་རྒྱས་
ཐམས་ཅད་ ཀྱི་དགོངས་པ་ཡིན་ཅིང་། དག་ ཆེན་ པོའི་ དབྱིངས་ དེ་ དམ་
པའི་ཆོས་སྡེ་སྣོད་གསུམ་དང་རྒྱུད་སྡེ་བཞིའི་བརྗོད་བྱའི་དོན་མཐར་ཐུག་པ་
ཡིན་ལ་དབྱིངས་རིག་དབྱེར་མེད་དག་པ་ཆེན་པོའི་དབྱིངས་དེ་ནི་སངས་
རྒྱས་དང་ཆོས་གཉིས་ཀ་ཡིན་ལ། དགོངས་པ་དེ་རྟོགས་པ་ནི་འཕགས་པའི་
དགེ་འདུན་ཡང་ཡིན་ཏེ། རྒྱུད་བླ་མ་ལས། ཐུབ་པ་ཆོས་ཀྱི་སྐུ་ཅན་ཕྱིར།།
ཚོགས་ཀྱང་དེ་ཡི་མཐར་ཐུག་གོ །ཞེས་པ་ལྟར་མཆོག་གསུམ་ངོ་བོ་གཅིག་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
པའི་དགོངས་པ་དང་ལྡན་པས་ན། བླ་མ་དཀོན་མཆོག་གསུམ་ཀ་འདུས་
པའི་ བདག་ ཉིད་ ཡིན་ལ། ཡོན་ཏན་མཛོད་ལས། རྒྱུ་ཡི་ ཡུལ་ནི་དཀོན་
མཆོག་རྣམ་པ་གསུམ། །སྔགས་སུ་དེ་ཡི་ངོ་བོ་བླ་མར་འདུས། །ཞེས་པ་ལྟར།
དཀོན་མཆོག་ཀུན་འདུས་ ཀྱི་བདག་ཉིད་ཀྱང་བླ་མ་ཡིན་ནོ། །སྤྱིར་འོད་
གསལ་གྱི་སྣང་བཞི་ལ། ཐོད་རྒལ་དུ་ལུགས་འབྱུང་དང་། ཁྲེགས་ཆོད་དུ་
ལུགས་ལྡོག་གཉིས་དང༌། རྫོགས་པ་ཆེན་པོའི་ལུགས་སུ་སྐུ་གསུམ་ལམ་
སྣང་དུ་བཞེད་པའང་རང་སྣང་ཡེ་ཤེས་ཀྱི་ལམ་དུ་ལུགས་ལྡོག་དང༌།
གཞན་སྣང་ཐུགས་རྗེའི་ངོས་ནས་ལུགས་འབྱུང་གཉིས་ལས། འདིར་ཕྱི་
མ་གཉིས་ལྟར་བཤད་ན། སྤྲོས་བྲལ་རིག་པའི་ཡེ་ཤེས་ཆོས་ཉིད་ཟད་པའི་
དགོངས་པ་རང་གནས་ཀ་དག་གི་གནས་ལུགས་ཡེ་ཇི་བཞིན་པའི་རྟོགས་
པ་ནི་ཆོས་སྐུའི་ཡེ་ཤེས་ཡིན་ལ། དེ་ཉིད་སྒོམ་མེད་ངང་གནས་ཀྱི་བསྒོམ་
པས་ཚད་ལ་ཕེབས་སྟེ་རིག་གདངས་ཡེ་ཤེས་ཀྱི་རྣམ་རོལ་ལྷག་པར་རྒྱས་པ་
ནི། མེ་ལོང་ལྟ་བུ་ལ་སོགས་པ་ཡེ་ཤེས་བཞིའི་ངོ་བོ་ཡིན་པས་ལོངས་སྐུའི་
དཀྱིལ་འཁོར་ཐམས་ཅད་ཀྱི་འཆར་གཞི་ཡིན། རྟོགས་པ་མངོན་སུམ་གྱི་ཡེ་
ཤེས་དེ་ཉིད་ཐུགས་རྗེའི་རྩལ་རྫོགས་ཏེ་ཅིར་སྣང་ཡེ་ཤེས་ཀྱི་ངང་ལས་མི་
འདའ་བཞིན་དུ་སངས་རྒྱས་ཀྱི་མཛད་པས། འགྲོ་བ་འདུལ་བ་ཇི་ལྟ་དང་
ཇི་སྙེད་མཁྱེན་པའི་ཡེ་ཤེས་ཀྱི་ངོ་བོ་སྤྲུལ་སྐུའི་སྣང་བ་ཡིན་ལ། དེས་ན་བླ་མ་
དམ་པ་ནི་ཁྲེགས་ཆོད་ཀྱི་ལམ་ནས་སྣང་བཞི་ལུགས་ལྡོག་ཏུ་རྫོགས་པའང་
ཡིན་ ལ། གཞན་སྣང་ ཐུགས་ རྗེའི་ལམ་ དུ་སྐུ་ གསུམ་ ལུགས་ འབྱུང་ དུ་
འཆར་བའི་དགོངས་སྤྱོད་ལ་གནས་པའང་ཡིན་པས་སྐུ་གསུམ་དབྱེར་མེད་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
པའི་ངོ་བོ་ཡིན་ནོ། །དུས་གསུམ་དུ་གཤེགས་ཤིང་བྱོན་པའི་བླ་མ་དགེ་བའི་
བཤེས་གཉེན་འགྲོ་བའི་ལམ་སྟོན་དུ་བྱོན་པ་ཐམས་ཅད་ཀྱང་གནས་སྐབས་
སུ་གདུལ་བྱ་འདུལ་ཚུལ་དང་བསྟུན་ནས་སྐུའི་རྣམ་རོལ་དུ་མར་བསྟན་པ་
ཡང་ངོ་བོ་དབྱེར་མེད་པ་ཡིན་ཏེ། དཔེར་ན་ཟླ་བའི་ངོ་བོ་ཚེས་ཀྱི་དབང་
གིས་ཆེ་ཆུང་མི་འདྲ་བ་དུ་མར་ཡང་ཡང་འཆར་བ་ཡིན་ནོ། །ཟུང་འཇུག་གི་ཡེ་
ཤེས་ཀྱི་ཀློང་ན་ཁྱབ་བྱ་ཡི་དམ་གྱི་དཀྱིལ་འཁོར་བསམ་གྱིས་མི་ཁྱབ་པའི་
ཁྱབ་བྱེད་ཀྱི་རིགས་ཀྱི་བདག་པོའང་བླ་མ་ཉིད་ཡིན་ཏེ། གཞི་ཡི་ངོས་ནས་
ཀྱང་རང་བཞིན་དབྱེར་མེད་ པ་ ཡིན་ལ། ལམ་རྣལ་འབྱོར་བས་བསྐྱེད་
རྫོགས་ཉམས་སུ་ལེན་པའི་གནས་སྐབས་ན་ཡང་ཡི་དམ་དཀྱིལ་འཁོར་གྱི་
འཁོར་ལོ་ཇི་སྙེད་པ་ཡང་བླ་མའི་རྣམ་རོལ་དུ་ཤེས་དགོས་པའི་ཕྱིར་རོ།།
ཆོས་ཉིད་སྤྲོས་པ་དང་བྲལ་བའི་ཡེ་ཤེས་ནི་ནང་དབྱིངས་དོན་གྱི་ནམ་
མཁའ་ཡིན་ལ། དབྱིངས་དེའི་ཆོས་ཉིད་དགོངས་པའི་རྩལ་གྱིས་མངོན་དུ་
མཛད་པ་ནི་ཆོས་ཉིད་མཁའ་ལ་འགྲོ་བའི་དོན་ཏེ་དེས་ན་རྩ་བ་གསུམ་དབྱེར་
མེད་པའི་བདག་ཉིད་ཀྱང་བླ་མ་ཉིད་ཡིན་ནོ། །ཞེས་གསུངས་སོ། །
། བདག་ཅག་གི་ སྟོན་ པའི་ ཀྱང་ཆོས་ཚིག་བཞི་རེའི་ ཕྱིར་ སོགས་ ཀྱི་ སྐབས། སྔོན་གྱི་ཚེ་བཅོམ་
ལྡན་འདས་འཛམ་བུ་གླིང་འདིར་རྒྱལ་པོ་ཀན་ཤི་ནི་པ་ལི་ཞེས་བྱ་བར་
གྱུར་པའི་ཚེ། བྲམ་ཟེ་ལེའུ་དུ་ཙི་བྱ་བ་ལ་ཆོས་ཉན་འདོད་པ་ན། བྲམ་
ཟེས་སྨྲས་པ། གལ་ཏེ་ཆོས་ཐོབ་འདོད་ན་རྒྱལ་པོ་ཁྱེད་ཀྱི་ལུས་ལ་མར་མེ་
སྟོང་བཙུགས་ཏེ་མཆོད་པ་བྱེད་ནུས་ན་བསྟན་ཏོ་ཞེས་སྨྲས་སོ། །རྒྱལ་པོ་
དགའ་ནས། རང་གི་ལུས་ ཕུག་ཏུ་བཅུག་སྟེ་མར་མེའི་སྙིང་པོ་སྣུམ་གྱིས་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
བསྐུས་པ་སྟོང་བྱས་ནས་རྒྱལ་པོས་བྲམ་ཟེ་ལ་བདག་ལ་ཆོས་སྟོན་ཅིག་
ཅེས་སྨྲས་པ་དང་། བྲམ་ཟེས་སྨྲས་པ། བསགས་པ་ཐམས་ཅད་ཟད་པར་
འགྱུར། །མཐོ་བ་དེ་ཡང་མཐར་ལྷུང་ངོ་། །འདུ་བ་ཡོད་ན་འབྲལ་བར་འོང་།།
སྐྱེ་བ་ཡོད་ན་འཆི་བར་འགྱུར། །ཞེས་པ་འདི་སྨྲས་སོ། །རྒྱལ་པོ་དེ་དགའ་
བཞིན་དུ། ཕྱིས་ མངོན་པར་ སངས་ རྒྱས་ པ་ ཡེ་ ཤེས་ ཀྱི་འོད་ཀྱིས་གཏི་
མུག་གིས་ལྡོངས་པ་རྣམས་ཤིན་ཏུ་སྣང་བར་གྱུར་ཅིག །ཅེས་དམ་བཅས་མ་
ཐག་ཏུ་འཇིག་རྟེན་གྱི་ཁམས་རབ་ཏུ་གཡོས་སོ། །མེ་ཏོག་གི་ཆར་ཡང་བབས་
སོ། །བརྒྱ་བྱིན་གྱིས་བསྔགས་པ་བརྗོད། རྒྱལ་པོས་བདེན་ཚིག་བརྗོད་པས་
ལུས་སྔ་མ་བཞིན་དུ་སོས་སོ། །
༼༧༽ ཡང་སྔོན་གྱི་ཚེ་བཅོམ་ལྡན་འདས་འདི་ཉིད་བྲམ་ཟེའི་ཁྱེའུ་ཆོས་
འདོད་ཅེས་བྱ་བར་གྱུར་པ་ན། བྲམ་ཟེ་ཞིག་དེ་ལ་ཕྲག་དོག་སྐྱེས་ཏེ་ཁྱོད་མེའི་
དོང་དུ་མཆོངས་ནུས་ན་བདག་གིས་ལེགས་པར་བཤད་པ་བསྒྲག་པར་བྱའོ།།
ཞེས་སྨྲས་པ་དང་། དགའ་ནས་མེ་དོང་སྟ་གོན་བྱས་ཏེ་བྲམ་ཟེ་ལ་ཆོས་བསྒྲག་
པར་གསོལ་བ་བཏབ་པ་ན། བྲམ་ཟེ་དེས། སྦྱིན་པ་ལ་ནི་རྟག་ཏུ་དགའ་བར་
གྱིས། །རྟག་ཏུ་ཚུལ་ཁྲིམས་ཡོངས་སུ་རྫོགས་པར་སྤྱོད། །བརྩོན་འགྲུས་
མཆོག་གི་གནས་ནི་བརྩོན་པར་གྱིས། །ཤེས་རབ་ཀྱིས་ནི་ཆོས་མཆོག་དམ་
པ་ཐོབ། །ཅེས་སྨྲས་པ་དང་། ལེགས་པར་བཟུང་སྟེ་མེ་དོང་དུ་མཆོངས་པས་
མེ་ཤི་སྟེ། པདྨའི་རྫིང་བུར་གྱུར་པའི་པདྨའི་སྟེང་དུ་འདུག་ནས་ཚངས་སྤྱོད་
ཡོན་ཏན་བཞི་ལྡན་གྱི་ཆོས་བསྟན་ཏོ། །འཕགས་པའི་ལམ་འདི་ན་གཞན་མུ་སྟེགས་སོགས་
དང་མ་འདྲེས་པ་དང་། ཁམས་གསུམ་གྱི་ཉོན་མོངས་མཐའ་དག་སྤངས་པས་སྤང་བ་ཡོངས་སུ་རྫོགས་པ་དང་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ལམ་དེར་རྣམ་པར་དག་པ་ཟག་མེད་ཀྱི་རང་བཞིན་ཡིན་པས་ལོངས་སུ་དག་པ་དང༌། གློ་བུར་གྱི་དྲི་མ་བསལ་
ནས་སེམས་ཟག་མེད་ཀྱི་རང་བཞིན་དུ་བྱེད་པས་ཡོངས་སུ་བྱང་བ་སྟེ། དེ་ཡང་ཚངས་པ་ནི་མྱང་འདས་དང་དེ་
ཐོབ་བྱེད་ཀྱི་ལམ་ལ་ཚངས་པར་སྤྱོད་པ་ཞེས་ཚངས་སྤྱོད་ཡོན་ཏན་བཞི་ལྡན་དུ་འདོད་དོ། །ཁྱིམ་བདག་དཔལ་ནས་
མཆན། བྲམ་ཟེ་དེ་ནི་ལུས་ཐམས་ཅད་ལ་མེ་འབར་ཏེ་སེམས་ཅན་དམྱལ་བ་
ཆེན་པོར་ལྟུང་བ་ལ། ཆོས་འདོད་ཀྱིས་སྨྲས་པ། སློབ་དཔོན་མ་བསྙེངས་
ཤིག བདག་གིས་ཁྱོད་བསྐྱབ་པར་ བྱའོ། །ཞེས་སྨྲས་ནས་བྲམ་ཟེ་དེ་ནི་
དམྱལ་བ་ལས་ཐར་བར་བྱས་སོ། །
༈ སྔོན་གྱི་ཚེ་འཛམ་གླིང་འདིར་རྒྱལ་པོ་ཚངས་པའི་ལྷ་ཞེས་པའི་བུ་རྒྱལ་
ཚབ་ད་མ་གམ་ཞེས་བྱ་བར་བཅོམ་ལྡན་འདས་ཉིད་སྐྱེ་བ་བཞེས་ཏེ་དེས་
དམ་པའི་ཆོས་ཕྱོགས་ཀུན་ཏུ་བཙལ་ཀྱང་མ་རྙེད་པས་ཡི་མུག་པ་ལ་ལྷ་
དབང་བརྒྱ་བྱིན་བྲམ་ཟེ་ཞིག་ཏུ་སྤྲུལ་ཏེ་རྒྱལ་པོའི་ཕོ་བྲང་གི་སྒོར་སྡོད་དང་
ཆོས་ཡོད་དོ་ཞེས་སྨྲས་པ་དང་། དེས་ཆོས་བསྟན་པ་ལ་ཅི་བཞེད་པ་གཏོང་
བར་ཁས་བླངས་བ་ལ་མེའི་དོང་ཟབས་སུ་ཁྲུ་བཅུ་བའི་ནང་མེ་མུར་གྱིས་
བཀང་ལ་དེའི་ནང་དུ་མཆོངས་ཏེ་མཆོད་པ་བྱས་ན་ཆོས་བསྟན་ཏོ་ཞེས་
སྨྲས་པས་དེ་བཞིན་དུ་ཁས་བླངས་ཏེ་མེ་དོང་ཆེན་པོར་བྱས་སོ། །དེ་ནས་
རྒྱལ་བུ་མེ་དོང་གི་ཁར་འགྲེངས་ནས་བྲམ་ཟེ་ལ་སྨྲས་པ། སྟོན་པ་ཆེན་པོ་
བདག་ལ་སྔར་དམ་པའི་ཆོས་སྟོན་ཅིག གལ་ཏེ་ཚེའི་དུས་བྱས་ན་ཆོས་མི་
ཐོས་སོ། །ཞེས་གསོལ་བ་དང་བྲམ་ཟེ་དེས་ཚིགས་བཅད་འདི་སྨྲས་སོ།།
བྱམས་པའི་སེམས་ནི་བསྒོམ་པར་བྱ། །ཞེ་སྡང་ཁྲོ་བའི་འདུ་ཤེས་སྤངས།།
སྙིང་རྗེ་ཆེན་པོས་སེམས་ཅན་སྐྱོབས། །ཀུན་ལ་སྙིང་བརྩེ་མཆི་མ་ཟགས།།
14



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དགའ་བ་ཆེན་པོར་གོམས་པར་བྱ། །གཞན་ལའང་བདག་དང་མཐུན་པའི་
ཆོས། །བྱང་ཆུབ་སེམས་ཀྱིས་བསྐྱབས་པ་ནི། །བྱང་ཆུབ་སེམས་དཔའི་སྤྱོད་
པར་ལྡན། །ཞེས་འདི་སྨྲས་མ་ཐག་ཏུ་མེ་དོང་དུ་མཆོངས་སོ། །མེ་དོང་དེ་
ཡང་མེ་ཏོག་གི་རྫིང་བུར་གྱུར་ཏེ་རྒྱལ་བུ་དེ་པདྨའི་སྟེང་དུ་འདུག་པ་ལ་ལྷ་
རྣམས་ཀྱིས་མེ་ཏོག་གི་ཆར་པུས་མོ་ནུབ་ཙམ་དུ་ཕབ་བོ། །
༼༧༽ ཡང་སྔོན་འཛམ་གླིང་འདིར་བཅོམ་ལྡན་འདས་ཉིད་རྒྱལ་པོ་ཆེན་པོ་
བྱིང་ལིང་གར་ལི་ཞེས་བྱ་བར་གྱུར་པས་དམ་པའི་ཆོས་སྟོན་པ་བཙལ་བ་ན།།
བྲམ་ཟེ་ལེའུ་དུ་ཆ་ཞེས་བྱ་བས་ཁྱོད་ཀྱི་ལུས་ལ་ལྕགས་གཟེར་སྟོང་གིས་བཏབ་
ན་ཆོས་སྦྱིན་ནོ་ཞེས་སྨྲས་པ་བཞིན་ཁས་བླངས་པ་དང༌། བྲམ་ཟེ་དེས།
འདུ་བྱེད་ཐམས་ཅད་མི་རྟག་སྟེ། །སྐྱེ་བ་ཐམས་ཅད་སྡུག་བསྔལ་བཅས།།
ཆོས་ཀུན་སྟོང་པས་བདག་པོ་མེད། །བདག་གི་བ་ཡང་ཡོད་མ་ཡིན། །ཞེས་
སྨྲས་པ་ལ་མགུ་ ཞིང་ ལུས་ ལ་ལྕགས་གཟེར་སྟོང་བཏབ་པའོ། །དེ་ནས་
བདེན་ཚིག་བརྗོད་པས་ལུས་སྔ་མ་བཞིན་གྱུར་ཏོ། །
༼༢༽ །དྲང་ངེས་ལྡེམ་དགོངས་ཀྱི་གསུང་སྣ་ ཚོགས་ སོགས་ཀྱི་སྐབས། དྲང་ངེས་ཀྱི་ཁྱད་པར་
ནི། ཆོས་ཐམས་ཅད་སྟོང་པ་ཉིད་དུ་སྟོན་པ་ངེས་དོན། སེམས་ཅན་གང་
ཟག་དང་སྐྱེས་བུ་ལ་སོགས་པར་སྟོན་པ་ནི་དྲང་དོན། དྲང་ངེས་ཀྱི་མཚན་
ཉིད་མི་འདྲ་བ་བརྒྱད་ནི། ཇི་སྐད་དུ། ལམ་ལ་འཇུག་པ་དྲང་དོན་དང་།།
འབྲས་བུར་འཇུག་པ་ངེས་པའི་དོན། །ཀུན་རྫོབ་སྒྲུབ་བྱེད་དྲང་དོན་དང་།།
དོན་དམ་སྒྲུབ་བྱེད་ངེས་པའི་དོན། །ལས་ཀྱི་བྱ་བ་ལ་འཇུག་དྲང༌། །ལས་
དང་ཉོན་མོངས་ཟད་སྟོན་ངེས། །ཀུན་ནས་ཉོན་མོངས་བསྟན་པ་དྲང་། །རྣམ་
15



གཞུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བྱང་བསྟན་པ་ངེས་པའི་དོན། །འཁོར་བར་སྐྱོ་བྱེད་དྲང་དོན་ལ། །འཁོར་
འདས་གཉིས་མེད་ངེས་པའི་དོན། །ཚིག་འབྲུ་སྣ་ཚོགས་སྟོན་པ་དྲང་། །ཟབ་
ཅིང་བརྟག་དཀའ་ངེས་པའི་དོན། །ཚིག་མང་སེམས་ཅན་མགུ་བྱེད་དྲང་།།
ཚིག་ཉུང་བཟུང་བདེ་ངེས་པའི་དོན། །བདག་སོགས་གཙོ་བཤད་དྲང་བའི་
དོན། །བདག་མེད་བསྟན་པ་ངེས་པའི་དོན། །ཞེས་སོ། །ལྡེམ་པོར་དགོངས་
པ་ཞེས་ཕལ་ཆེར་སྒྲ་ཇི་བཞིན་དུ་བཟུང་བྱ་མ་ཡིན་པར་རྣམ་པ་གཞན་དུ་
འཁྱོགས་པོར་བསྒྱུར་བའི་ཚུལ་ཅན་བཞི་ནི། གཞུག་པ་ལྡེམ་པོར་དགོངས་
པ་ ཉན་ཐོས་ པ་ བསྟན་ པ་ ལ་ རིམ་ གྱིས་ གཞུགས་ པའི་ ཕྱིར་ གང་ཟག་
གི་བདག་མེད་ ཀྱི་ གཟུགས་ སོགས་ ཀྱི་ ཆོས་ ཡོད་ པར་ གསུངས་ པ་ ནི།
གཟུགས་ཡོད་དོ་ཞེས་སྨྲས་པས། ཉན་པ་པོས་དོན་ལ་གྲུབ་པར་གོ་ནས་
འཇུག་ལ། འཆད་པ་པོས་སྣང་ཚོད་ལ་རྨི་ལམ་ལྟར་ཡོད་པ་ལ་དགོངས་པ་
བཞིན་ནོ། །མཚན་ཉིད་ལྡེམ་པོར་དགོངས་པ་ནི། མཚན་ཉིད་གསུམ་ལ་
དགོངས་ནས་སམ་དོན་དམ་པ་ལ་དགོངས་ནས་ངོ་བོ་ཉིད་མེད་པ་དང༌།
གདོད་ནས་མྱ་ངན་ལས་འདས་པ་སོགས་སུ་གསུངས་པ་ལྟ་བུའོ། །དེ་ཡང་
ཀུན་བརྟགས་ལ་མཚན་ཉིད་ངོ་བོ་ཉིད་མེད་དོ། །དོན་དུ་ངེས་པར་མ་
གྲུབ་པའི་ཕྱིར་རོ། །གཞན་དབང་ལ་སྐྱེ་བ་ངོ་བོ་ཉིད་མེད་དེ། མུ་བཞི་
ལས་སྐྱེ་བ་མ་གྲུབ་པའི་ཕྱིར་རོ། །ཡོངས་གྲུབ་ལ་དོན་དམ་ངོ་བོ་ཉིད་མེད་
དེ། དོན་དམ་པ་ཡིན་ཅིང་བདག་ཉིད་ལ་མ་དག་པ་ལ་སོགས་པ་སྤྲོས་པའི་
ངོ་བོ་མེད་པའི་ཕྱིར་རོ། །གཉེན་པོ་ལྡེམ་པོར་དགོངས་པ་ནི་གདུལ་བྱ་
གང་གི་རྒྱུད་ཀྱི་སྤང་བྱ་བསལ་བའི་ཕྱིར་བརྗོད་པ་སྟེ། ཇི་ལྟར་ཚེ་ལོ་བརྒྱ་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
བའི་དུས་སུ་བྱོན་པའི་ཤཱཀྱའི་རྒྱལ་པོ་ནི་སྐུ་ཚད་ཆུང་ཞིང་སྐུ་ཚེ་ཡང་བརྒྱད་
ཅུ་ལས་མ་བཞུགས་པ་དང༌། སྣོད་ཀྱི་ཞིང་ཡང་མ་དག་པ་ལ་གདུལ་
བྱ་སེམས་ཅན་རྣམས་ཀྱང་སྙིགས་མ་ལྔ་དང་ལྡན་པའོ། །སངས་རྒྱས་རྣམ་
གཟིགས་སོགས་དུས་བཟང་བསྐལ་པ་རྫོགས་ལྡན་གྱི་དུས་སུ་བྱོན་པ་དེ་
དག་ནི་མཆོག་ལ། བདག་ཅག་གི་སྟོན་པ་ནི་དེ་ལས་དམན་ནོ་སྙམ་དུ་
སངས་རྒྱས་ལ་བརྙས་པའི་གཉེན་པོར་ང་དེའི་ཚེ་དེའི་དུས་ན་སངས་རྒྱས་
རྣམ་གཟིགས་སུ་གྱུར་ཏོ་ཞེས་པ་ལྟ་བུའོ། །ཉན་པ་པོས་རྣམ་གཟིགས་ཀྱང་
སྟོན་པ་ཉིད་ཡིན་ནོ་སྙམ་དུ་མཆོག་དམན་མེད་པར་འཛིན་ཅིང་། འཆད་པ་པོ་
ཚོགས་རྫོགས་པར་མཉམ། ཆོས་སྐུ་ཐོབ་པར་མཉམ། འགྲོ་དོན་མཛད་པར་
མཉམ་པ་གསུམ་ལ་དགོངས་པའོ། །མཛོད་ལས། སངས་རྒྱས་ཐམས་ཅད་
ཚོགས་དང་ནི། །ཆོས་སྐུ་འགྲོ་བའི་དོན་སྤྱོད་པ། །མཉམ་པ་ཉིད་དེ་སྐུ་ཚེ་
དང༌། །རིགས་དང་སྐུ་བོང་ཚད་ཀྱིས་མིན། །ཞེས་པ་ལྟར་རོ། །བསྒྱུར་བ་
ལྡེམ་པོར་དགོངས་པ་ནི། མུ་སྟེགས་སོགས་ཁ་གཅིག་གིས་སངས་རྒྱས་ཀྱི་
གསུང་རབ་རྟོགས་པར་སླའོ་ཞེས་དམན་པར་འཛིན་པ་སོགས་ལྡོག་པའི་
ཆེད་དུ་བརྡ་གཞན་དུ་བསྒྱུར་པས་ཤིན་ཏུ་རྟོགས་པར་དཀའ་བར་བསྟན་
པ་རྣམས་ཏེ་དཔེར་ན། སྙིང་བོ་མེད་ལ་སྙིང་པོར་ཤེས། །ཕྱིན་ཅི་ལོག་ལ་
རབ་ཏུ་གནས། །ཉོན་མོངས་པས་ནི་རབ་ཉོན་མོངས། །བྱང་ཆུབ་དམ་པ་
ཐོབ་པར་འགྱུར། །ཞེས་གསུངས་པ་ལྟ་བུ་སྟེ། འདི་ཅི་ལ་དགོངས་པའི་དོན་
བཤད་ན། སེམས་རྣམ་གཡེང་སྙིང་པོ་ཡིན་ལ་དེ་མེད་པ་ལ་སྙིང་པོར་ཤེས་པ།
གཙང་བདེ་རྟག་བདག་ཏུ་རྟོག་པ་བཞི་ནི་དངོས་པོ་ལ་ཕྱིན་ཅི་ལོག་ཏུ་འཛིན་



གསུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
པ་ཡིན་ལ། དེ་ལས་ ཕྱིན་ཅི་ལོག་ཏུ་གྱུར་པ་ནི། མི་རྟག་སྡུག་བསྔལ་མི་
གཙང་བདག་མེད་པ་ཡིན་ལ། དེ་རྟོགས་པའི་སྒོ་ནས་ལེགས་པར་གནས་པ་
དང་། གཞན་དོན་དཀའ་སྤྱོད་ཡུན་རིང་པོའི་ཉོན་མོངས་པས་ནི་རབ་ཏུ་ཉོན་
མོངས་པར་བྱས་པ་དེས་བྱང་ཆུབ་དམ་པ་ཐོབ་པར་འགྱུར་རོ། །ཞེས་པ་ལྟ་
བུ་དང་། ཆེད་དུ་བརྗོད་པའི་ཚོམ་ལས་ཀྱང་། ཕ་དང་མ་ནི་བསད་བྱ་ཞིང་།།
རྒྱལ་པོ་གཙང་སྦྲ་ཅན་གཉིས་དང༌། །ཡུལ་འཁོར་འཁོར་བཅས་བཅོམ་པ་
ན། །མི་དེ་དག་པ་ཉིད་དུ་གྱུར། །ཞེས་པ་ལྟ་བུ་སོགས་དེ་འདྲ་བའི་རིགས་
ཐམས་ཅད་བསྒྱུར་བ་ལྡེམ་དགོངས་ ཞེས་བྱའོ། །དགོངས་ པ་བཞི་ལས་
མཉམ་པ་ཉིད་ལ་དགོངས་ནས་སྟོན་པ་ཉིད་ཀྱིས་ང་དེའི་ཚེ་སངས་རྒྱས་རྣམ་
པར་གཟིགས་སུ་གྱུར་ཏོ་ཞེས་གསུངས་པ་དང༌། དོན་གཞན་ལ་དགོངས་
པ་ཆོས་ཐམས་ཅད་ངོ་བོ་ཉིད་མེད་དོ་ཞེས་དང་། གཟུགས་མེད། ཚོར་བ་
མེད་ཅེས་སོགས་གསུངས་པ་ཐ་སྙད་ཙམ་དུ་ནི་མ་ཡིན་གྱི་དོན་དམ་པར་
དགོངས་པའོ། །དུས་གཞན་ལ་དགོངས་པ་ སངས་རྒྱས་ གང་གི་མཚན་
བཟུང་བ་ཙམ་གྱིས་དེའི་ཞིང་དུ་སྐྱེ་བར་གསུངས་པ་ཚེ་འདི་བརྗེས་མ་ཐག་
ཏུ་སྐྱེ་བའི་ངེས་པ་མེད་ཀྱང་དུས་ནམ་ཞིག་ན་སྐྱེ་ངེས་པ་ལ་དགོངས་པའོ།།
གང་ཟག་གི་བསམ་པ་ལ་དགོངས་པ་ནི་སྦྱིན་པ་ཙམ་གྱིས་ཆོག་པར་འཛིན་པའི་
བསམ་པ་ཅན་གྱི་སྦྱིན་པ་ལ་དམན་པར་བརྗོད་ཅིང་ཚུལ་ཁྲིམས་ལ་བསྔགས་
པ་ལྟ་བུའོ། །དེ་ཡང་དོན་གྱིས་སྦྱིན་པ་ལས། ཚུལ་ཁྲིམས་འཕགས་པ་ཉིད་
ཀྱང་ཡིན་ནོ།།དགོས་པ་ནི་རང་རང་གི་དོན་ཅན་ནོ། །དགོངས་པ་བརྒྱད་
ལས། སངས་རྒྱས་ལ་མཆོག་དམན་དུ་བཟུང་ནས་བརྙས་པ་སྤང་ཕྱིར་གོང་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དུ་བཤད་པ་ལྟར་ང་སངས་རྒྱས་རྣམ་གཟིགས་སུ་གྱུར་ཏོ་ཞེས་པ་ལྟ་བུ་དང་།
༢ ཆོས་ལ་བརྙེས་ཏེ་བྲམ་ཟེ་རྣམས་ཀྱི་ཆོ་རིགས་འབྱེད་པའི་བྲམ་ཟེ་དང་
རྒྱལ་རིགས་ལ་སོགས་རིགས་བཟང་བས་གདོལ་བ་སོགས་ཀྱིས་སྦྱང་བྱ་
ཡིན་ལ་སངས་རྒྱས་ཆོས་ནི་རིགས་ངན་གདོལ་བ་ཚུན་ཆོད་ཀྱིས་སྤྱོད་དུ་
རུང་བ་རྙེད་སླའོ་སྙམ་དུ་བརྙས་པའི་གཉེན་པོར། གངྒཱའི་ཀླུང་གི་བྱེ་མ་
སྙེད་ཀྱི་སངས་རྒྱས་ལ་བསྙེན་བཀུར་བྱས་ན་གཟོད་ཐེག་པ་ཆེན་པོའི་ཆོས་
ཁོང་དུ་ཆུད་པར་འགྱུར་ཞེས་ཚོགས་བསགས་པ་དེ་ལྟ་བུ་དང་མི་ལྡན་ན་
རྟོག་དཀའ་བར་བསྟན་པས་ཆོས་རྙེད་སླའོ་སྙམ་དུ་བརྙས་པ་སྤོང་བར་བྱེད་
དོ། །༣བདག་གིས་ལམ་ལ་སློབ་མི་ནུས་སྙམ་དུ་ལེ་ལོ་ཅན་གྱི་ཆེད་དུ་བདེ་
བ་ཅན་དུ་སྨོན་ལམ་བཏབ་ན་དེར་སྐྱེ་བར་འགྱུར་ཞེས་དང༌། དེ་བཞིན་
གཤེགས་པ་དྲི་མ་མེད་པའི་ཟླ་བའི་མཚན་བཟུང་བ་ཙམ་གྱིས་བླ་མེད་
བྱང་ཆུབ་ཐོབ་པར་འགྱུར་རོ། །ཞེས་དང་། གཟུངས་གང་ཞིག་བཀླགས་
པ་ཙམ་གྱིས་མཚམས་མེད་པ་ལྔའི་ལས་སོགས་དག་པར་གསུངས་པ་ལྟར་
ལེ་ལོ་ཅན་དག་ཀྱང་སྨོན་ལམ་དེ་ལྟ་བུ་འདེབས་པ་དང་། མཚན་འཛིན་པ་
དང༌། གཟུངས་བཀླག་པའི་སྒོ་ནས་དགེ་རྩ་བསགས་པའི་རྒྱུ་དེས་ནམ་ཞིག་
ཇི་སྐད་གསུངས་པ་ལྟར་བདེ་བ་ཅན་དུ་སྐྱེ་བ་དང་འཚང་རྒྱ་བ་སོགས་སུ་
ངེས་པར་འགྱུར་བ་དང༌། རྒྱུ་དེ་ཙམ་ལ་བརྟེན་ནས་གོང་ནས་གོང་དུ་
བརྩོན་པར་ཡང་འགྱུར་བས་ལེ་ལོ་སྤོང་བར་བྱེད་དོ། །༤ དགེ་རྩ་ཅུང་ཟད་
ཙམ་གྱིས་ཆོག་པར་འཛིན་པའི་གཉེན་པོར་དཔེར་ན་སྦྱིན་པ་ཁོ་ནས་ཆོག་
འཛིན་ཅན་ལ། ཚུལ་ཁྲིམས་བསྔགས་ཤིང་སྦྱིན་པ་དེ་ལས་དམན་པའི་དོན་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གྱིས་སྨད་པའི་རྣམ་པར་བསྟན་པ་དང་འཇིག་རྟེན་པའི་དགེ་བ་ཟག་བཅས་
ལས་ཟག་མེད་ཀྱི་དགེ་བ་ཁྱད་པར་དུ་བསྔགས་པ་ལྟ་བུ་དང་།། རིགས་
གཟུགས་འབྱོར་པ་སོགས་ཀྱི་ང་རྒྱལ་ཅན་ལ་ཞིང་གཞན་དང་སངས་རྒྱས་
བྱང་སེམས་ཀྱི་སྐུ་ལ་བསྔགས་པ་བརྗོད་པས་རང་ལ་དམན་པར་འདུ་ཤེས་
པར་མཛད་པ་དང་།༦ ཟག་བཅས་ཀྱི་ཡུལ་འདོད་ཡོན་ལྔ་ལ་འདོད་ཆགས་
པའི་གཉེན་པོར་སངས་རྒྱས་ཀྱི་ཞིང་ཡོངས་སུ་དག་པ་རྣམས་ཀྱི་བདེ་བ་
ལོངས་སྤྱོད་ཚད་མེད་པ་འདི་དང་འདི་ལྟ་བུ་ཡོད། ཅེས་བསྔགས་པས་ཟག་
བཅས་སྡུག་བསྔལ་གྱི་རང་བཞིན་འཁོར་བའི་འདོད་ཡོན་ལ་ངན་སྐྱུག་ལྟར་
མཐོང་ནས་ཡིད་ངེས་པར་འབྱུང་བར་བྱེད་པ་དང་།༧ སེམས་ཅན་ལ་ལས་
ཡུལ་དམ་པ་ལ་གནོད་པ་སོགས་སྡིག་པའི་ལས་བྱས་ནས། ཕྱིས་དེ་དྲན་
ནས་བདག་གིས་ཤིན་ཏུ་མི་རིག་པ་ཞིག་བྱས་ཏེ་བདག་ངན་སོང་དུ་འགྲོ་
བར་འགྱུར་རོ་སྙམ་དུ་འགྱོད་པས་སེམས་དཀྲུགས་ནས་དགེ་བ་ཚུལ་བཞིན་
འཇུག་པའི་གེགས་སུ་གྱུར་པ་ལ། དེའི་གཉེན་པོར་སངས་རྒྱས་དང་བྱང་
ཆུབ་སེམས་དཔའ་ལ་གནོད་པ་བྱས་ན་ཡང་མཐོ་རིས་སུ་འགྲོ་ཞེས་གསུངས་
པས་འགྱོད་པ་གཏོང་བར་བྱེད་དོ། །དེ་དག་ལ་གནོད་པ་བྱས་ན་ཡང་མཐོ་
རིས་སུ་སྐྱེ་ན་ཕན་པ་བྱས་ན་ལྟ་ཅི་སྨོས་སྙམ་དུ་དད་ཅིང་དགེ་རྩ་རིམ་པར་
འཕེལ་བར་བྱེད་དོ།།༨ སངས་རྒྱས་བྱང་སེམས་ལ་གནོད་པ་བྱས་པའི་འབྲས་
བུ་སྡུག་བསྔལ་མྱོང་བ་ཡོད་མོད་ཀྱི་སངས་རྒྱས་བྱང་སེམས་ཀྱི་སྨོན་ལམ་
གྱི་མཐུས་ནམ་ཞིག་མཐོ་རིས་སོགས་ཀྱི་བདེ་བར་འབྲེལ་བ་ལ་དགོངས་
ནས་གཉེན་པོའི་ཕྱིར་དེ་སྐད་གསུངས་པའོ། །བྱང་སེམས་མ་ངེས་པའི་རིགས་
20



་་ ་ ་ ་་་་་་་་་་་་་་་་་་བསམ་
A
་་་་་་
་
ས
s
*
༌
་
ས
ན་
-
ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཅན་རྣམས་སྔོན་བྱང་ཆུབ་སེམས་དཔའི་སྤྱོད་པ་སྤྱད་པ་ལས། ཕྱིས་ཉན་
ཐོས་ལ་སོགས་པའི་བཤེས་གཉེན་གྱིས་ཉན་ཐོས་ཀྱི་ཐེག་པ་སྤྱོད་དུ་བཅུག་
ནས་བྱང་ཆུབ་སེམས་དཔའི་སྤྱོད་པ་བཏང་ན་ཐེག་པ་ཆེན་པོ་ལས་ལྡོག་པ་
ཉིད་འདོད་པའི་གཉེན་པོར་ཉན་ཐོས་རྣམས་ཀྱང་མཐར་སངས་རྒྱས་ཐོབ་
ཅེས་ཐེག་པ་གཅིག་ཏུ་བསྟན་པས་ཉན་ཐོས་ཀྱི་ཐེག་པས་མྱ་ངན་ལས་འདའ་
བར་འདོད་པ་རྣམས་ཀྱང་ཐེག་པ་ཆེན་པོ་ལ་གཞོལ་བར་བྱེད་དོ། །
༼༡༣༽ ༑ བོད་འདིར་ཨུ་རྒྱན་སངས་རྒྱས་གཉིས་པས་བོད་སྐྱོང་བརྟན་མ་བཅུ་གཉིས་སོགས་ཀྱི་སྐབས།།
བདུད་མོ་ཆེན་མོ་བཞི་ནི། བདག་ཉིད་ཆེན་མོ་རྡོ་རྗེ་ཀུན་གྲགས་མ། །དཔལ་ ་
ལྡན་ཧ་རི་རྡོ་རྗེ་གཡའ་མ་སྐྱོང་། །གངས་ཀྱི་ཡུམ་ཆེན་རྡོ་རྗེ་ཀུན་ཏུ་བཟང་།།
འབྲོག་ཆེན་འཁོར་འདུལ་རྡོ་རྗེ་བགེགས་ཀྱི་གཙོ། །ཞེས་དང༌། གནོད་
སྦྱིན་ཆེན་མོ་བཞི་ནི། གངས་དཀར་ཤ་མེད་རྡོ་རྗེ་གཡུ་བུན་མ། །ཁ་རག་
ཁྱུང་བཙན་རྡོ་རྗེ་དཔལ་གྱི་ཡུམ། །གསེར་ཆེན་མཁའ་ལྡིང་རྡོ་རྗེ་ཀླུ་མོ་དང་།།
རྨ་རི་རབ་འབྱམས་རྡོ་རྗེ་དྲག་མོ་རྒྱལ། །ཞེས་དང་། སྨན་མོ་ཆེན་མོ་བཞི་ནི།
ཀོང་བཙུན་དེ་མོ་རྡོ་རྗེ་བོད་ཁམས་སྐྱོང་། །བཙན་ལ་ལ་རོ་རྡོ་རྗེ་སྨན་གཅིག་
མ། །སྨན་བཙུན་ཨུག་ཆོས་རྡོ་རྗེ་གཡར་མོ་བསིལ། །གཡུ་ཡི་དྲིལ་བུ་རྡོ་རྗེ་
གཟུགས་ལེགས་མ། །ཞེས་གསུངས། དེ་དག་གི་ཆོ་རིགས་ནི། མངའ་
རིས་པཎ་ཆེན་གྱི་ཟབ་གཏེར་སོགས་ནས་བསྟན་པ་ལྟར་བཤད་ན། ཕ་
གནམ་གྱི་ རྗེ་གཉན་རྫི་ སྐན་དང༌། མ་ནག་མོ་བཞིན་མི་ སྡུག་གི་བུ་མོ་
བདུད་མོ་བཞི། ཕ་གནམ་གྱི་གློག་ཆེན་དང་། མ་དམར་མོ་ཁྲོ་གཉེར་ཅན་
གྱི་བུ་མོ་གནོད་སྦྱིན་མོ་བཞི། ཕ་གནམ་གྱི་སྐྱ་འོད་དང༌། མ་དཀར་ཤམ་
-
ག་
མོ
ད
ད ་
་
་་་་་་༌་་............ .......， , ༣
༔
,, 1



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བཞིན་བཟང་མའི་བུ་མོ་སྨན་མོ་བཞི། ཞེས་ གསུངས། སྤྱིར་སློབ་
དཔོན་ཆེན་པོ་བོད་ཡུལ་དུ་མ་བྱོན་པའི་གོང་ནས་གྲུབ་ཆེན་ནག་པོ་སྤྱོད་པ་
སོགས་ ལས། དབང་ དང་ གདམས་ ངག་ ནོད་ དེ་ རིམ་ གཉིས་ ཀྱི་ལམ་
གྱིས་རྒྱུད་ཡོངས་སུ་དག་ཟིན་པར་མི་ལའི་མགུར་འབུམ་སོགས་ཀྱིས་ཤེས་
པས། ཕྱིས་སུ་སློབ་དཔོན་རིན་པོ་ཆེར་ཐོ་བརྩམས་པ་སོགས་ནི་གུ་རུའི་ཆེ་
བ་འདོན་པའི་ཆེད་ཙམ་མོ། །བྱེ་བྲག་སློབ་དཔོན་ཆེན་པོས། རྒྱ་བལ་
གྱི་ས་མཚམས་ཨ་སུ་རའི་བྲག་ཕུག་ཏུ་མ་མོ་འདི་རྣམས་ཞིང་ལྤགས་ཀྱི་
སྟན་ལ་བཀོད། ལག་ཏུ་རྡོ་རྗེ་གཏད། རྡོ་རྗེ་བོད་ཁམས་སྐྱོང་སོགས་རྡོ་རྗེའི་
མིང་གིས་དབང་བསྐུར་ནས་བསིལ་ལྗོངས་འདིའི་སྣོད་བཅུད་གཉིས་ཀ་
གཉེར་གཏད་མཛད་པ་ཡིན་ནོ། །སྨན་མོའམ་དཀར་མོ་རྣམས་ཤཱ་ན་མ།
བདུད་མོའམ་ནག་མོ་བཞི་བདག་ཉིད་མ། གནོད་སྦྱིན་མོའམ་དམར་མོ་བཞི་
བསེ་མོ་སྟེ། ཕུར་སྲུང་བཅུ་གཉིས་ཀྱང་འདི་དག་གོ། །ཞེས་གསུངས། བརྟན་
མ་ཟེར་བའི་སྒྲ་བཤད་ལ། བརྟན་པ་སྣོད་ཀྱི་འཇིག་རྟེན་སྐྱོང་མ་ཞེས་པ་ར་
བརྟན་གྱི་སྟེང་ནས་དང་། བོད་དུ་མུ་སྟེགས་མི་གཏོང་བར་རྒྱལ་བསྟན་སྲུང་
བ་མོ་ཞེས་ས་བསྟན་གྱི་བཤད་ཚུལ་སོགས་འདི་དག་བློ་གསལ་དགའ་བའི་
རོལ་མོ་ལས་གསུངས་པའོ། །
༼༡༥༽ ༈ བོད་གངས་ཅན་གྱི་ཡུལ་སོགས་ཀྱི་སྐབས། ཀོང་ཇོས་སྤོར་ ཐང་ བརྒྱད་ ཅུ་ སྐོར་
གྱི་སྟེང་ནས་བརྩིས་པའི་ཁ་བ་ཅན་གྱི་ཡུལ་འདི་སྲིན་མོ་གན་རྐྱལ་དུ་
འགྱེལ་བ་ལྟ་བུར་འདུག་པ་ལས། འོ་ཐང་གི་མཚོ་འདི་སྲིན་མོའི་སྙིང་ཁྲག་
དམར་པོའི་ལྕགས་ཀྱི་རི་འདི་སྙིང་གི་རུས་པའི་རྣམ་པར་འདུག་ནའང་།



མ མ
ནམ
...
ཐ
མ
མ
.-
ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
མཚོའི་སྟེང་དུ་ཤཱཀྱ་མུ་ནེ་བཞུགས་པ་དང༌། རིའི་རྩེར་རྒྱལ་པོའི་ཕོ་བྲང་
ཡོད་པས་ནོན་ཅིང་དེ་དག་གི་མཐའ་སྐོར་ན་ས་དཔྱད་སྐྱོན་ཡོན་གཉིས་
ལས་། ཡོན་ཏན་ནི། ཤར་ན་མཆོད་སྡོང་བཙུགས་པ་འདྲ་བ། ལྷོ་ན་
རིན་པོ་ཆེའི་མཆོད་རྟེན་འདྲ་བ། ནུབ་ན་མཉྫའི་སྟེང་ན་དུང་ཕོར་བཞག་པ་
འདྲ་བ། བྱང་ན་པདྨ་ཁ་ཕྱེ་བ་འདྲ་བ། ཁྱད་པར་དུ་འཕགས་པའི་རི་བཞི།
དེའི་ནང་སྐོར་དུ་ཉང་བྲན་འཕན་དཀར་གྱི་རི་ལ་གདུགས། མལ་གྲོང་གི་རི་
ལ་ཉ། མདོངས་མཁར་གྱི་བྲག་ལ་པདྨ། གྲིབ་ཀྱི་འཁྱགས་རོམ་ལ་དུང་། རྫོང་
བཙན་གྱི་རི་ལ་བུམ་པ། ཡུག་པའི་རི་ལ་དཔལ་བེའུ། འཕན་དཀར་གྱི་རི་
ལ་རྒྱལ་མཚན། གྲང་ཕུའི་ བྲག་ལ་འཁོར་ལོ་སྟེ་བཀྲ་ཤིས་པའི་རྟགས་
བརྒྱད། ལྕགས་ཁ་རི། ཤུག་པ་གདོང་། ར་ཁ་བྲག །ཇོ་མོ་ཟེ་ཟེ་རྣམས་ལ་
གསེར་དངུལ་ཟངས་ལྕགས་ཀྱི་གཏེར་ཁ། ཤར་གྱི་སྟག་དགའ་གདོང་འོག་
མ། ལྷོའི་གཡུ་འབྲུག་གཙང་ཆབ། ནུབ་ཀྱི་བྱ་རྟི་བུ་གདོང༌། བྱང་གི་རུས་
སྦལ་ཕ་བོང་ཁ། མདོར་ན་གནམ་ལ་འཁོར་ལོ་རྩིབས་བརྒྱད། ས་ལ་པདྨ་
འདབ་བརྒྱད་དེ་གཙུག་ལག་ཁང་རྩིག་པའི་ཡོན་ཏན་ཕུན་སུམ་ཚོགས་པ་
ཡོད་ལ། འོན་ཀྱང་སྐྱོན་ནི། ཤར་བྱེ་མའི་རི་ལ་སྲིན་མོའི་འདོམས་བཟེད་
པ་ལྟ་བུ། ལྷོ་ན་སྡིག་པ་ར་ཙ་གཟན་ལ་རུབ་པ་འདྲ་བ། ནུབ་ཤུན་གྱི་བྲག་
ལ་བདུད་ཀྱིས་བྱ་ར་བྱེད་པ་ལྟ་བུ། བྱང་ཉང་དོགས་ཀྱི་བར་ན་གླང་པོ་ཆེ་
གཡུལ་དུ་ཞུགས་པ་ལྟ་བུའི་རི། ཤར་ལྷོའི་མཚམས་ན་བཙན་གྱི་རྒྱུ་ས། ལྷོ་
ནུབ་མཚམས་ན་འདྲེའི་འདུ་ཕུང་། བྱང་ན་མ་མོ་ཉལ་ས། གཞན་ཡང་སྐུམ་
པ་རི་ལ་ཆུ་སྲིན་དྲེའུ་ཁྲིད་པ་འདྲ་བ། གནམ་སྒོ་ཕྱེ་བ་གནམ་རལ་གྲི་འདྲ་བ།



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ས་སྒོ་ཕྱེ་བ་ཕག་པའི་སྣ་འདྲ་བ་སོགས་ས་དཔྱད་ངན་པ་རྣམས་གནོན་པར་
བྱེད་པའི་ཐབས་སུ། ཐོག་མར་རྒྱལ་པོ་ཡབ་ཡུམ་གསུམ་གྱིས་སྐྱིད་ཤོད་ཉང་
བྲན་ཕ་བོང་ཁར་སྒྲུབ་པ་མཛད་ནས། སྒྲུབ་པའི་རྟགས་ཐོན་པ་དང༌། སྲིན་
མོའི་ཡན་ལག་དང་སྲིན་ལག་གནོན་པར་བྱེད་པ་ལ། མཐའ་འདུལ་གྱི་ལྷ་
ཁང་བཞི་ནི། གཡོ་རུ་ཁྲ་འབྲུག གཡས་སུ་གཙང་འགྲམ། སྤུས་རི་
བཀའ་ཚལ། རུ་ལག་གྲུམ་པ་རྒྱང་གི་ལྷ་ཁང་ངོ༌། །ཡང་འདུལ་གྱི་ལྷ་ཁང་
བཞི་ནི། ཀོང་པོ་བུ་ཆུ། ལྷོ་བྲག་མཁོན་མཐིང་། བྱམས་སྤྲིན་དགེ་རྒྱས།
བྱང་ཕྲ་དུམ་རྩེའོ། །རུ་གནོན་གྱི་གཙུག་ལག་ཁང་བཞི་ནི། ཁམས་ཀློང་ཐང་
སྒྲོལ་མ། སྤ་གྲོ་སྐྱེར་ཆུ། ཚལ་རིགས་ཤེས་རབ་སྒྲོལ། ཚངས་པ་རླུང་གནོན་
ནོ། །སྔར་བཤད་པའི་ཉེ་སྐོར་གྱི་སའི་དགྲ་ངན་པ་རྣམས་ལ་མཆོད་རྟེན།
རྡོའི་ སེང་གེ། དབང་ཕྱུག་གི་རྟེན་བྱ་ ཁྱུང་། དུང་དཀར་སོགས་ ཀྱིས་
བཅོས། དེ་རྗེས་མཚོ་བསུབ་པའི་སྟེང་དུ་གཙུག་ལག་ཁང་བརྩིགས་ཏེ་
སྟོན་པ་དགུང་ལོ་བརྒྱད་པའི་སྐུ་ཚད་ཇོ་བོ་མི་བསྐྱོད་རྡོ་རྗེ་དང་། དགུང་ལོ་
བཅུ་གཉིས་པའི་སྐུ་ཚད། ཤཱཀྱ་མུ་ནེ་སྟེ། རྒྱ་བལ་གྱི་ལྷ་རྣམས་བཞུགས་
ན་སངས་རྒྱས་ཀྱི་བསྟན་པ་དར་ཞིང༌། ཕྱིས་དབོན་སྲས་རྣམས་ཀྱི་རང་
ལའང་དགེ་འདུན་གྱི་སྡེ་དང་མདོ་རྒྱུད་ཀྱི་བཤད་སྒྲུབ་འཕེལ་རྒྱས་སུ་འབྱུང་
བར་འདུག་གསུངས།
༼༢༽ ཕོ་བྲང་ཡུམ་བུ་བླ་སྒང་གི་རྩེར་ཟ་མ་ཏོག་ཅིག་བབ་པ་ཁ་ཕྱེས་པས་
སྤང་སྐོང་ཕྱག་རྒྱ་བ། ཙིནྡ་མ་ཎིའི་གཟུངས་ཀྱི་བརྐོས་ཕོར་མདོ་སྡེ་ཟ་མ་
ཏོག་གི་ཡི་གེ་དྲུག་པ་དང་། གསེར་གྱི་མཆོད་རྟེན་རྣམས་བྱུང་ངོ༌ ། །



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
༼༢༽ ། སད་མི་མི་བདུན་ནི། དེ་ཡང་ཆོས་རྒྱལ་ཁྲི་སྲོང་གིས་འཕགས་ཡུལ་ནས་
ཡོད་སྨྲའི་དགེ་སློང་བཅུ་གཉིས་སྤྱན་དྲངས་ཤིང་མཁན་ཆེན་བོ་དྷི་སཏྭཱ་
མཁན་པོ་དང་། དཱ་ན་ཤཱི་ལ། ཛི་ན་མི་ཏྲ་གཉིས་ཀྱིས་ལས་སློབ་དང་། གསང་
སྟོན་གཞན་བཅུ་པོའི་ཁ་སྐོང་མཛད་ནས། རྦ་ཁྲི་གཞེར་རབ་ཏུ་བྱུང་ཞིང་
བསྙེན་པར་རྫོགས་ཏེ་མཚན་དཔལ་དབྱངས་དང་། དེ་ནས་རིམ་པར་རྨ་རྒྱལ་
སྣང་། པ་གོར་བེ་རོ་ན། ངན་ལམ་རྒྱལ་བ་མཆོག་དབྱངས། རྨ་རིན་
ཆེན་མཆོག མཁོན་ཀླུ་དབང་། ལ་གསུམ་རྒྱལ་བ་བྱང་ཆུབ་རྣམས་སོ། །
༼༡༨༽ ཆོས་གསུངས་པའི་གནས་ནི། གཙོ་བོར་བྱ་རྒོད་ཕུང་པོའི་རི་སྟེ།
དེ་ལ་ཅིའི་ཕྱིར་བྱ་རྒོད་ཕུང་པོའི་རི་བོ་ཞེས་བྱ་ཞེ་ན། རི་དེའི་ཤར་ལྷོ་ནི་
རིའི་དབྱིབས་བྱ་རྒོད་ལྟ་བུ་ཆུ་ཞེང་གབ་པར་ཡོད་ཅིང་། དེ་ལ་ཕུང་པོ་
གསུམ་ཡོད་པས་ཕུང་པོ་ཞེས་བྱ་སྟེ། གསུམ་ནི་སྨན་དང་མེ་ཏོག་གི་ཕུང་པོ་
དང༌། ཆུ་ཡོན་ཏན་ཅན་དང༌། རླུང་ཡོན་ཏན་ཅན་དུ། དང་པོ་སྨན་སྣ་
ཚོགས་པ་དང་མེ་ཏོག་སྣ་ཚོགས་པ་ཡོད་པའོ། །གཉིས་པ་ནི། ཆུ་གྲང་དྲོ་
རན་པ་རོ་མཆོག་བརྒྱད་དང་ལྡན་པ། ནད་ཐམས་ཅད་ལ་ཕན་པའི་ཆུ་ཡོད་
པའོ། །གསུམ་པ་ནི། ངད་ལྡང་བསེར་བུ་གསུམ་ཡོད་དེ། ཁམས་བདེའི་
བསེར་བུ་དང༌། ནད་སྙོམས་པའི་བསེར་བུ་དང་། བློ་རྣོ་བའི་བསེར་བུའོ།།
དང་པོ་ནི། སྨན་གྱི་དྲི་ངད་ཡོད་པ་དང༌། ས་ཕྱོགས་ ཚ་གྲང་སྙོམས་པས་
གཞན་པས་ཁམས་བདེ་བའོ། །གཉིས་པ་ནི། ཚད་པའི་ནད་ཅན་ལ་བསིལ་
ནུས། །གྲང་ནད་ཅན་ལ་དྲོད་སྐྱེད་ནུས་པའི་བསེར་བུ་ཡོད་པས་ནད་ཚ་གྲང་
མི་ལྡང་བར་འབྱུང་བ་སྙོམས་པའོ། །གསུམ་པ་ནི། རི་དེ་ན་བཅོམ་ལྡན་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
འདས་ཀྱི་ཆོས་གསུངས་པ་ཐམས་ཅད་འཁོར་རྣམས་ཀྱི་ཐོས། ཐོས་པ་
ཐམས་ཅད་ཟིན། ཟིན་པ་ཐམས་ཅད་མི་བརྗེད། མི་བརྗེད་པ་ཐམས་
ཅད་རྒྱུད་ལ་སྐྱེ་བའོ།།
༼༡༨༽ བསྟན་པ་ཅི་ཙམ་གནས་པ། བསྐལ་པ་བཟང་པོ་དང༌། ལུང་ཕྲན་
ཚེག་དང༌། སྙིང་རྗེ་པད་དཀར་དང༌། ཟླ་བའི་སྙིང་པོས་ཞུས་པའི་མདོ་
སོགས་ལས་མི་འདྲ་བ་དུ་མ་བཤད་ཀྱང་། འདིར་འབུམ་ཊིཀ་ལས། ལོ་
སྟོང་དུ་བཤད་པ་དང་མཐུན་པར་ལོ་ལྔ་སྟོང་གི་སྟོང་ཕྲག་ཕྱེད་ཕྱེད་དུ་
བཅད་པས་ལྔ་བརྒྱ་བ་ཕྲག་བཅུ་ལས་བུད་མེད་རབ་ཏུ་བྱུང་བས་ལྔ་བརྒྱ་ཐ་
མ་རྟགས་ཙམ་འཛིན་དུ་གྱུར་པར་བཤད་པས། དང་པོ་འབྲས་བུའི་དུས་ལྔ་
བརྒྱ་ཕྲག་གསུམ་གྱི་དུས་དགྲ་བཅོམ་དང༌། ཕྱིར་མི་འོང་བ་ཡོད་པའི་དུས་དེ་
ཡོལ་ནས་གཉིས་པ་ལུང་གི་དུས་ལྔ་བརྒྱ་ཕྲག་གསུམ་ལ་ཕྱིར་མི་འོང་ཤས་ཆེ་
ཕྱིར་འོང་ཡོད་པའི་དུས་ཀྱང་ཡོལ་ལ། གསུམ་པ་སྒྲུབ་པའི་དུས་སུ་ལྔ་བརྒྱ་
ཕྲག་གསུམ་ལས། དང་པོ་ཚུལ་ཁྲིམས་ཀྱི་དུས་ལྔ་བརྒྱ་ཕྲག་གཅིག་ཡོལ།
གཉིས་པ་སེམས་ཀྱི་བསླབ་པའི་དུས་ལྔ་བརྒྱ་ཕྲག་གཅིག་ཡོལ་ཏེ། ད་ལྟ་
ཤེས་རབ་ཀྱི་བསླབ་པའི་དུས་ལྔ་བརྒྱ་ཕྲག་གཅིག་གི་དུས་ཏེ། དེ་ལ་སྔར་ཅི་
ཙམ་སོང་ན་སངས་རྒྱས་མྱ་ངན་འདས་ནས་ལོ་སྟོང་ཕྲག་བཞི་དང་། བརྒྱ་
ཕྲག་གཅིག་དང་ཉེར་གཅིག་སོང་། ད་དུང་བརྒྱ་ཕྲག་བཞི་དང་བདུན་ཅུ་
དོན་དགུ་ལྷག་ཡོད་སྙམ། ལྕགས་བྱི་ལོར། བསྟན་རྩིས་མཛད་པ་ཡིན་
སྙམ། འདི་སྒྲུབ་ལུང་གོ་བསྣོལ་བའི་ལུགས་ཏེ་ཁྱིམ་དང་འདས་ལོ་གཏན་
ནས་མི་འདྲ་བས་དཔྱད།
26



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
༼༡༨༽ ། ད་རེས་སངས་རྒྱས་ཤཱཀྱ་ཐུབ་པའི་བསྟན་པ་འདི་ལ་སོགས་ཀྱི་སྐབས། བསྟན་རྩིས་རབ་
གསལ་ མེ་ ལོང་ ལས། དེ་ ཡང་ མི་ མཆོག་ སངས་ རྒྱས་ ནས། །ཞེ་ དྲུག་
བར་དུ་ཐེག་གསུམ་ཆོས། །བསྟན་རྒྱས་ལྕགས་འབྲུག་ནག་པའི་ཉར།།
དཔལ་ལྡན་འབྲས་སྤུངས་མཆོད་རྟེན་དུ། །ཆོས་རྒྱལ་ཟླ་བཟང་འཁོར་བཅས་
ལ། །རྩ་རྒྱུད་འདའ་ཁ་ཞལ་ཆེམས་ཚུལ། །བསྟན་རྗེས་བྱི་ཟླར་ཞི་དབྱིངས་
མནལ། །ལོ་དེར་འདས་ལོ་ཐོག་མར་བཟུང་།།དེས་ན་རབ་ཚེས་ས་བྱ་ཡན།།
ཉིས་སྟོང་བདུན་བརྒྱ་དགུ་བཅུ་འདས། །དེ་ཕྱིར་འབྲས་ དུས་ གསུམ་ རྫོགས་
ནས། །ལྔ་བརྒྱ་ཕྲག་གསུམ་མཆན། ད་ ལྟ་ སྒྲུབ་ པའི་ དུས་ གསུམ་ ལས། །ཤེས་རབ་དང་
སེམས་ཀྱི་ལྔ་བརྒྱ་ཕྲག་གཉིས་རྫོགས་ཏེ་མཆན།ཕྱི་མ་ཚུལ་ཁྲིམས་ལེའུ་ཡི། །རབ་རྒྱལ་ས་ལུག་
ལན་ལོ་བསྣན་པས་༢༨༠༠འདས་མཆན།ཉིས་བརྒྱ་དགུ་བཅུ་འདས་མཚམས་ཡིན། །མ་
འོངས་ལྕགས་ཁྱིའི་ལོ་འདི་ནས། །གོང་ལྷག་ཉིས་༡༤༠བརྒྱ་བཅུ་དང་ནི།།
ལུང་གི་ལྔ་བརྒྱ་ཕྲག་གསུམ་བཅས། །བསྟན་པ་རྣལ་མ་ཆིག་སྟོང་དང༌།།
བདུན་བརྒྱ་བཅུ་༦༤བགནས་དེ་ཡི་སྟེང་། །རྟགས་ཙམ་འཛིན་པ་ལྔ་བརྒྱའོ།།
དེ་ཡང་ད་ལྟའི་ལྕགས་ཁྱི་ནས། །བཞི་བརྒྱ་བཅུ་བདུན་༣༥༧རྫོགས་པའི་
མཚམས། །རིགས་ལྡན་དྲག་པོ་སེང་ཁྲིར་ཕེབས། །གོ་བརྒྱད་ཀླ་ཀློ་འདུལ་
དུ་བྱོན། །དེས་ན་རབ་ཚེས་ལྕགས་ཁྱི་ནས། །ལྔ་བརྒྱ་བཅུ་བཞི་འདས་པའི་
མཚམས། །རབ་བྱུང་ཉེར་བཞིའི་ནང་ཚན་གྱི། །ཤིང་སྤྲེལ་ལོ་ལ་དྲག་པོའི་
དཔུང་། །འབྱུང་ངེས་འཇམ་མགོན་བླ་མས་བཞེད། །ཞེས་གསུངས།
འཕགས་པ་བྱམས་པ་བྱོན་པར་ལུང་བསྟན་པའི་མདོ་ལས། ཕྱིར་མི་འོང་
བ་དང་། ཕྱིར་འོང་བ་དང་། རྒྱུན་དུ་ཞུགས་པ་རྣམས་ཐོབ་པ་ཡོད་ཀྱི་བར་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
དུ་ནི། འབྲས་བུ་ཐོབ་པ་རྣམས་ནུབ་པར་མ་གྱུར་པ་ཡིན་ཞེས་དང་། ཚུལ་
ཁྲིམས་ཀྱི་རྩ་བ་བཞི་ཙམ་སྲུང་བའི་དགེ་སློང་སྟོང་ཕྲག་གཅིག་གམ། བརྒྱ་
ཕྲག་གཅིག་ཙམ་ཡོད་ཀྱི་བར་ནས། སྒྲུབ་པ་ལ་གནས་པ་མ་ནུབ་པར་གྱུར་
པ་ཡིན་ཞེས་དང༌། ཇི་སྲིད་རྐང་པ་བཞི་པའི་ཚིགས་སུ་བཅད་པ་གཅིག་
འཆད་པའི་མི་ཡོད་ཀྱི་བར་དུ་ནི། ལུང་གི་ཆོས་ནུབ་པར་མ་གྱུར་པ་ཡིན་ནོ།།
ཞེས་གསུངས་སོ། །
༼༡༧༽ ཆོས་འབྱུང་ཉི་འོད་ལས། བལ་པོ་མེ་རུ་ཙེ་ཞེས་བྱ་བ་རྒྱ་སྐད་ལ་
མཁས་པ་གཅིག་བྱུང་ནས། དེ་ལ་བོད་རྣམས་ཀྱིས་ཆོས་ཞུས་པས། བལ་
པོ་ལ་ཕར་ལོག་ནས་པཎྜི་ཏ་ཕྲ་ལ་རིང་མོ་དང༌། ཇོ་བོ་སྨི་ཏི་གཉིས་གདན་
དྲངས་ནས་འོང་སྟེ་འགྱུར་བྱ་བར་བརྩམས་པ་ལ། ལོ་ཙཱ་བ་བལ་པོར་ཕོ་
ལོག་གིས་ཤི །པཎྜི་ཏ་གཉིས་པོས་བོད་སྐད་མི་ཤེས་པས་དབུས་གཙང་
ནས་མར་སོ་སོར་འཁྱམས་ཏེ། སྤྱི་ཏིས་རྟ་ནག་ཏུ་ལུག་རྫི་མཛད། ཕྱིས་
དཔྱལ་ལོ་ཙཱ་བ་བསོད་ནམས་རྒྱལ་མཚན་གྱིས། སྨན་ལུང་དུ་སྤྱན་དྲངས་
ནས་ཆོས་ཞུས། ཁམས་སུ་བྱོན་ནས་འདན་ཀློང་ཐང་དུ་མངོན་པ་མཛོད་ཀྱི་
བཤད་པ་བཙུགས། ཕྱིས་བོད་སྐད་ལ་མཁས་པར་གྱུར་ཏོ། །གདན་བཞི་
དང༌། འཇམ་དཔལ་མཚན་བརྗོད་སྒེག་རྡོར་གྱིས་མཛད་པའི་འགྲེལ་བ། །
སྒྲུབ་ ཐབས་ གསང་ལྡན་ གྱི་སྐོར་ དང༌ ། སྔགས་ དོན་ རྣམ་ གཟིགས་ལ་
སོགས་པ་རང་འགྱུར་མང་པོ་མཛད། ཕྱིས་ལིང་ཆུ་གསེར་ཁབ་ཏུ་བྱོན་ཏེ།
སྨྲ་སྒོ་མཚོན་ཆ་བརྩམས། དེ་དག་རྒྱ་ཆེར་འཕེལ་བར་མ་ནུས་སོ།།
པཎྜི་ཏ་ཕྲ་ལ་རིང་མོས་རོང་པ་ཆོས་བཟང་ལ་གྲོང་འཇུག་མཛད་པས་རོང་
1



- -
ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
བས་ཆོས་མང་པོ་རྡོལ་ཤེས་སུ་འབྱུང་བ་ཡིན་ནོ། །ཞེས་གསུངས་སོ། །
༼༢༦༽། ཕྱི་སྣོད་ཀྱི་འཇིག་རྟེན་ལ་བསམ་སྟེ་མི་རྟག་པ་སྒོམ་པའི་སྐབས། སྣོད་ ཀྱི་ འཇིག་རྟེན་
མས་ནས་ ཡར་ཆགས་པ་ཡིན་ཏེ། ད་ལྟའི་འཇིག་རྟེན་ཆགས་པའི་མགོ་
བརྩམས་ པ་ལ། བསྐལ་པ་འདིའི་ སེམས་ཅན་རྣམས་ ཀྱི་ སྤྱི་ མཐུན་ ཀྱི་
བསོད་ནམས་ཀྱིས། འོག་གཞི་ཡིད་མཁའ་རྣམ་དག་གི་ནམ་མཁའ་ཆོས་
འབྱུང་གི་དབྱིབས་ཅན་ཁ་དོག་མཐིང་གསལ་གྱི་མུ་ཁྱུད་ཅན་ཞེས་ཆགས།
དེའི་སྟེང་དུ་རླུང་གི་དཀྱིལ་འཁོར་ཤར་རླུང་ནུབ་ལ་འཐབ། ནུབ་རླུང་ཤར་
དུ་འཐབ། ལྷོ་རླུང་བྱང་དུ་འཐབ། བྱང་རླུང་ལྷོ་རུ་འཐབ་རྒྱ་གྲམ་གྱི་རྣམ་པ་
ཞེས། ཁ་དོག་ལྗང་ནག་གི་མུ་ཁྱུད་ཅན། དེའི་སྟེང་དུ་སྤྲིན་ཆུ་གསེར་གྱི་
སྙིང་པོ་ཅན་ལས་ཆར་བབས་པས་ཆུའི་དཀྱིལ་དཀར་གསལ་ཟླུམ་པོ་ཁ་
དོག་དཀར་གསལ་གྱི་མུ་ཁྱུད་ཅན། དེའི་སྟེང་དུ་ཁམས་རབ་འབྱེད་པའི་རླུང་
གིས་རི་རབ། འབྲིང་འབྱེད་པའི་རླུང་གིས་གསེར་རི། ཐ་མ་འབྱེད་པའི་
རླུང་གིས་གླིང་བཞི་རྡོ་སོལ་ཅན་གྱི་ལྕགས་རི་དང་བཅས་པ་ཆགས།
བཅུད་ཀྱི་སེམས་ཅན་རྣམས་ཡས་ནས་མར་ཆགས་ཏེ། སྲིད་རྩེ་ནས་བཟུང་
སྟེ་དམྱལ་བའི་བར་དུ་རྟོག་ པ་ཇེ་རགས་ཇེ་རགས་སུ་སོང་སྟེ་རིམ་གྱིས་
དམྱལ་བའི་སེམས་ཅན་གཅིག་སྐྱེས་པའི་བར་དུ་བར་བསྐལ་ཉི་ཤུ། དེ་
ནས་གནས་པའི་མགོ་བརྩམས་ནས་སྐྱེ་དགུ་རྣམས་ཀྱི་ཚེ་ལོ་དཔག་ཏུ་མེད་པ་
ཐུབ་པ་ནས། བཅུ་པའི་བར་དུ་འགྲིབ་པ་ཡ་ཐོག་རིང་མོ། དེ་ནས་འཕེལ་
ཏེ་ཚེ་ལོ་བརྒྱད་ཁྲིར་འཕེལ། ཡང་འགྲིབ་སྟེ་བཅུ་པའི་བར་དུ་ཁུག་པ་གཅིག
དེ་ལྟར་འཕེལ་འགྲིབ་བཅོ་བརྒྱད་རྫོགས་ནས་ཡར་འཕེལ་ཚེ་ལོ་དཔག་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
མེད་དུ་འཕེལ། དེ་ནས་གཅིག་འགྲིབ་པ་དང་མོས་པ་བྱོན་ནས་བརྒྱད་ཁྲིར་
ཐུག་པ་ལ་མ་ཐོག་ཐུང་ངུ་སྟེ་བར་བསྐལ་ཉི་ཤུ། བརྒྱད་ཁྲི་ནས་འཇིག་པའི་
མགོ་བརྩམས་ཏེ་ཞིང་འདིའི་དམྱལ་བའི་གནས་སུ་སེམས་ཅན་གཅིག་ཀྱང་
གསར་དུ་མི་སྐྱེ་བ་ཡིན་ནོ། །འཇིག་པའི་གོ་རིམ་ནི། ཡིད་བཞིན་མཛོད་
ལས། ལས་ཟད་རྣམས་ནི་མཐོ་རིས་སྐྱེ་འགྱུར་ཞིང་། །དམྱལ་མྱོང་ལས་མ་
ཟད་རྣམས་གཞན་དག་གི། །དམྱལ་བ་རྣམས་སུ་འཕོ་བར་འགྱུར་བ་ཡིན།།
དེ་བཞིན་ཡི་དྭགས་དུད་འགྲོ་རྣམས་མཚུངས་ཏེ། །ངན་སོང་ གསུམ་ན་
སེམས་ཅན་མེད་ པར་འགྱུར། །ཞེས་སོ། །དེ་ནས་མི་ཡི་འཇིག་རྟེན་གླིང་
བཞི་འཇིག་པའི་ཚུལ་ནི་དེ་ཚེ་འཛམ་བུ་གླིང་གི་མི་གཅིག་གིས་དབེན་པ་ལ་
སོང་ནས། བསམ་ གཏན་ གཉིས་པའི་ སེམས་རྙེད་ནས། ཀྱེ་མ་ དབེན་ པ་
ལས་བྱུང་བའི་དགའ་བ་དང་བདེ་བ་དང་ཞི་བ་ནི་འདི་ཡིན་ནོ་ཞེས་སྨྲས་
པའི་སྒྲ་དེས་སྐད་ཅིག་ཡུད་ཙམ་ལ་འཛམ་བུའི་གླིང་དུ་ཚེགས་མེད་པར་ཁྱབ་
བོ། །སྒྲ་དེ་ཐོས་མ་ཐག་ཏུ་གཞན་དག་གིས་ཀྱང་དེའི་རྗེས་སུ་བསླབས་
པས་བསམ་གཏན་གཉིས་པའི་སེམས་ཐོབ་ནས་འོད་གསལ་གྱི་ལྷར་སྐྱེས་
སོ། །དེའི་ཚེ་ཤར་གྱི་ལུས་འཕགས་གླིང་གི་མི་རྣམས་ཀྱང་འཛམ་བུ་གླིང་པ་
ལྟར་འགྱུར་རོ། །དེ་ནས་ནུབ་ཀྱི་བ་གླང་སྤྱོད་ཀྱང་འགྱུར་རོ། །དེ་ནས་བྱང་
གི་སྒྲ་མི་སྙན་པ་རྣམས་ནི་སུམ་ཅུ་རྩ་གསུམ་གྱི་ལྷར་སྐྱེས་པ་ཡིན་ཏེ།
འདོད་པ་རྣམས་འདོད་ཆགས་དང་མ་བྲལ་བའི་ཕྱིར་རོ། །གླིང་གསུམ་ནི་
འདོད་པ་ལ་རང་བཞིན་གྱིས་སྐྱོ་བས་གོང་མར་སྐྱེས་སོ། །གླིང་ཕྲན་རྣམས་
ནི་གཙོ་བོའི་གླིང་དང་འདྲའོ། །དེ་ནས་འདོད་ལྷ་རིགས་དྲུག་འཇིག་པའི་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཚུལ་ཡང་། རྒྱལ་ཆེན་རིས་བཞི་ནས། གཞན་འཕྲུལ་དབང་བྱེད་ཀྱི་བར་དུ་
ལྷ་གཅིག་གིས་བསམ་གཏན་ཐོབ་པའི་ཚུལ་བསྒྲགས་པ་ཐོས་པ་ལས་རྐྱེན་
བྱས་ཏེ་བསྒོམས་པ་ལས། སྔ་མ་ལྟར་བསམ་གཏན་གཉིས་པ་ཐོབ་ནས་འོད་
གསལ་གྱི་ལྷར་སྐྱེས་སོ། །དེ་ནས་གཟུགས་ཀྱི་ཁམས་ཀྱི་འཇིག་པའི་ཚུལ་
ཡང་། ཚངས་པའི་འཇིག་རྟེན་དེར་སེམས་ཅན་གང་ཡང་རུང་བས་རང་གི་
ཆོས་ཉིད་ཀྱིས་ཐོབ་པའི་བསམ་གཏན་གཉིས་པ་ལ་སྙོམས་པར་ཞུགས་
ནས། རྗེས་ལ་སྔར་ལྟར་ཚིག་ཏུ་བརྗོད་པས། ཀུན་གྱིས་དེ་ལྟར་བསླབས་
ཏེ་ཤི་འཕོས་ནས་འོད་གསལ་གྱི་ལྷར་སྐྱེས་སོ། །དེ་ནས་སྣོད་ཀྱི་འཇིག་རྟེན་
འཇིག་པ་ནི། ཐོག་མར་བསམ་གཏན་དང་པོ་མན་ཆད་མེས་བསྲེགས། དེ་
ནས་བསམ་གཏན་གཉིས་པ་མན་ཆད་ཆུས་སྦྱངས། དེ་ནས་བསམ་གཏན་
གསུམ་ པ་ མན་ ཆད་ རླུང་ གིས་ གཏོར་ བའོ། །དེའང་ འཇིག་ པའི་ མགོ་
བརྩམས་ནས་ཞིག་པར་གྱུར་བའི་བར་དུ་བར་བསྐལ་ཉི་ཤུ། སྟོང་པའི་
བསྐལ་ པ་ ནི། ཡིད་ བཞིན་ མཛོད་ལས། ཞིག་ ནས་ སྟོང་སྟེ་ནམ་མཁའ་
གཅིག་གི་ངང་། །བར་བསྐལ་ཉི་ཤུའི་ཡུན་དང་མཉམ་པའོ། །ཞེས་སོ། །དེ་
ཡང་མེ་བདུན་པས། འཐབ་བྲལ་གྱི་གཞལ་མེད་ཁང་བསྲེག་གོ། །དེ་ལས་
མེ་ལྕེ་ཆད་ནས་དགའ་ལྡན་དང་། འཕྲུལ་དགའ་ནས་ཚངས་པ་ཆེན་པོའི་
གནས་མན་ཆད་བསྲེག་གོ། །དེའི་མེ་ལྕེ་རླུང་གིས་ཁྱེར་བ་འོད་ཆུང་གིས་
ལྷའི་འོག་ནས་ཡར་བྱུང་བ་ལ། ལྷ་ཕྲུ་གུ་རྣམས་དངངས་པར་གྱུར་ཏོ།།
དང་པོར་མེས་ལན་བདུན་འཇིག་ཅེས་པ་ཉི་མ་བདུན་རིམ་བཞིན་ཤར་
བས་ཚངས་གནས་མན་ཆད་བསྲེགས་པ་ལ་བཞེད་ཅིང་། དེའི་རྗེས་ལ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
མཁའ་ ལས་ ཆར་ གྱི་ རྒྱུན་ཐེངས་བདུན་ དུ་ བབས་ པས་ བསམ་ གཏན་
གཉིས་པའི་ཐོག་མ་མན་ཆད་འཇིག་ལ། སྔར་བསྲེགས་པའི་ཐལ་བ་
ཆུ་དང་འདྲེས་པར་གནས་སོ། །དེའི་རྗེས་ཐོག་ཏུ་རླུང་དྲག་པོ་ལན་
གཅིག་ལྡང་བས་བསམ་གཏན་གསུམ་པ་མན་ཆད་དང་སྔར་གྱི་སྐྱོ་མ་དེ་
དག་ཀྱང་ཕྱོགས་བཅུར་འཐོར་ཏེ་ཅི་ཡང་མི་སྣང་བར་བྱེད་དོ། །དེ་ལྟར་ན་
འཇིག་ཐེངས་གཅིག་ལ་མེ་ཆུ་རླུང་གསུམ་ག་འབྱུང་ཞིང་བསམ་གཏན་
གསུམ་པ་མན་ཆད་འཇིག་པའི་ལུགས་ཡིན་པས། མཛོད་ཀྱི་ལུགས་སོགས་
དང་གཏན་མི་འདྲའོ། །ས་སྡེ་དང་མངོན་པ་ལྟར་ན་མེས་འཇིག་པ་ན་དུ་བ་ཡང་
མེད་ཐལ་བ་ཡང་མེད་པར་བསྲེགས་ནས་བསམ་གཏན་དང་པོ་མན་ཆད་
ཞིག་ནས་སླར་ཡང་སྔར་བཞིན་ཆགས་ཏེ། ཡང་མེས་འཇིག་པ་སོགས་མེ་
འཇིག་ལན་བདུན་བྱུང་བའི་རྗེས་སུ་བསམ་གཏན་གཉིས་པ་མན་ཆད་ཆུས་
འཇིག །ཡང་ཆགས་ནས་མེས་ལན་བདུན་འཇིག་ཅིང་དེ་ནས་སླར་ཆགས་
པའི་འཇིག་རྟེན་དེ་རླུང་གིས་བསམ་གཏན་གསུམ་པ་མན་ཆད་འཇིག་པས་
ན་བསྡོམ་པས་མེས་འཇིག་ པ་ང་དྲུག་ཆུས་འཇིག་བདུན། རླུང་འཇིག་
གཅིག་སྟེ་འཇིག་ཐེངས་དྲུག་ཅུ་རྩ་བཞིར་བཤད་དོ། ལ་
༼༢༽འོ་ན་འདི་རང་གི་དགེ་རྒྱས་པའི་ཚེ་ཚད་བར་བསྐལ་དྲུག་ཅུ་རྩ་བཞི་དེ་
རྫོགས་མི་ནུས་ཏེ། སྣོད་མ་ཆགས་པར་བསྐལ་པ་གཅིག་དང་སྣོད་འཇིག་
པའི་བསྐལ་པ་གཅིག་གིས་ཀྱང་ཕྲི་བའི་ལྷག་བར་བསྐལ་པ་བརྒྱད་ལས་
མི་འབྱུང་བའི་ཕྱིར་ཞེ་ན། སྤྱིར་ཅུང་མ་རྫོགས་ཀྱང་མི་སྐྱོན་ཏེ། མངོན་པ་
ལྟར་ནའང་ཚངས་ཆེན་གྱི་ཚེ་ཚད་ལས་བསྐལ་པ་གཉིས་ཆད་ཅིང་འོད་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
གསལ་དང་དགེ་རྒྱས་པའི་ཚེ་ཚད་ལས་བར་བསྐལ་གཉིས་རེ་ཆད་ཀྱང་དེ་
དང་ཉེ་བའི་སྒོ་ནས་བཞག་པའི་མི་འགལ་ཞེས་འདོད་པ་བཞིན་ཡིན་ལ།
འདིའི་བར་ཁུག་དང་ཡ་ཐོག་མ་ཐོག་ཡུན་མི་མཉམ་པས་གནས་རིས་
རྣམས་ཀྱི་ཚེ་ཚད་དེ་བར་ཁུག་གིས་བཞག་ན་ནི་ཤིན་ཏུ་རྫོགས་ཀྱང་ཞིབ་
པར་གཞུང་འདིར་གསལ་ཁ་མེད་པས་ད་དུང་བརྟག་པར་བྱའོ། །
༼༢༽ འཇིག་དང་མི་འཇིག་པའི་སྒྲུབ་བྱེད་ནི། བསམ་གཏན་དང་པོ་མན་
ཆད་ན་རྟོག་པ་དང་དཔྱོད་པ་སྟེ་སེམས་དང་སེམས་བྱུང་གི་ཚོར་བ་མེ་དང་འདྲ་
བ་ཡོད་པས་དེ་དང་མཚུངས་ལྡན་གྱི་འབྱུང་བ་མེས་འཇིག་ལ། གཉིས་
པ་ན་བསམ་གཏན་གྱི་དགའ་བདེ་བདུད་རྩིའི་ཆུ་རྒྱུན་ལྟ་བུ་ཡོད་པས་
ཆུས་འཇིག་པ་དང༌། གསུམ་པ་ན་དབུགས་དབྱུང་རྔུབ་གཡོ་འགུལ་རླུང་ལྟ་
བུ་ཡོད་པས་རླུང་གིས་འཇིག་པ་ཡིན་ནོ། །དེ་ཡང་འདོད་པའི་རགས་པ་
རླུང་ལྟར་མེད་དེ་ལུས་རགས་པ་རྩ་འདབ་ཅན་མེད་པའི་ཕྱིར་རོ། །དེ་ན་
བསམ་གཏན་རང་བཞིན་གྱིས་དྭངས་པའང་དེ་ཉིད་དོ། །འོན་ཀྱང་རྣམ་
སྨིན་ཀྱིས་འབྱུང་བའི་རྡུལ་ཕྲན་དྭངས་པ་ལས་ཐོབ་པའི་ཆ་ཡོད་པས་དེ་དང་
མཚུངས་པའི་དབུགས་རྒྱུ་བ་ཡིན་ནོ། །འདིའི་ཆོས་མཚུངས་པར་རྣལ་འབྱོར་
པ་དག་ལ་འབྱུང་བའི་དགྲས་གནོད་པ་དང༌། མི་གནོད་པ་ཡང་བསམ་
གཏན་འདི་དག་གྲུབ་པ་དང་མ་གྲུབ་པ་ལས་གྱུར་པ་ཡིན་ནོ། །མི་རྣམས་ཚེ་
ལོ་ དཔག་ མེད་ ནས་ མར་ བརྒྱད་ ཁྲིའི་ བར་ འགྲིབ་ པ་ ནི་ཆགས་པར་
གཏོགས་ལ། བརྒྱད་ཁྲི་ནས་མར་འགྲིབ་སྟེ་ཚེ་ལོ་བཅུ་པའི་བར་ནི་བར་
བསྐལ་དང་པོ་ཡིན། དེ་ནས་ཡར་བརྒྱད་ཁྲིའི་བར་སྐྱེ་བ་དང་མར་བཅུ་པའི་
33



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བར་འགྲིབ་པ་ནི་ཡར་སྐྱེ་མར་འགྲིབ་ཟུང་རེ་གཅིག་ཏུ་བགྲངས་པས་བར་
བསྐལ་བཅོ་བརྒྱད། ཡང་ཚེ་ལོ་བཅུ་པ་ནས་ཡར་བརྒྱད་ཁྲིའི་བར་སྐྱེ་བ་ནི་
བར་བསྐལ་གཅིག་སྟེ་ཉི་ཤུའོ། །ཐོག་མཐའི་རྐྱང་པ་རྣམས་དལ་གྱིས་འགྲོ་
བས་བུལ་ བ་ དང༌ ། བར་ གྱི་ ཁུག་ པ་ རྣམས་ མྱུར་ བར་ འགྲོ་ བའི་ ཕྱིར་
མགྱོགས་པ་ སྟེ། དེའི་མགྱོགས་བུལ་ནི་ཆོས་ཉིད་ ཀྱི་རིགས་པ་ཡིན་ནོ།།
༼༣༠༽ ཚེ་མཐའི་མདོ་ལས། གཟུགས་ཁམས་ཚངས་རིས་ཀྱི་ལྷ་རྣམས་ཀྱི་
ཚེ་ཚད་ནི་བསྐལ་པ་ཕྱེད་དོ། །ཚངས་པ་མདུན་ན་འདོན་གྱི་ལྷ་རྣམས་ཀྱི་ནི་
བསྐལ་པའི་བཞི་ཆ་གསུམ་ཐུབ་བོ། །ཚངས་ཆེན་གྱི་ལྷ་རྣམས་ཀྱི་ནི་བསྐལ་
པ་གཅིག་ཐུབ་བོ། །འོད་ཆུང་གི་ལྷ་རྣམས་ཀྱི་ནི་བསྐལ་པ་གཉིས་སོ། །ཚད་
མེད་འོད་ཀྱི་ལྷ་རྣམས་ཀྱི་ནི་བསྐལ་པ་བཞིའོ། །འོད་གསལ་གྱི་ལྷ་རྣམས་
ཀྱི་ནི་བསྐལ་པ་བརྒྱད་དོ། །དགེ་ཆུང་གི་ལྷ་རྣམས་ཀྱི་ནི་བསྐལ་པ་བཅུ་
དྲུག་གོ། །ཚད་མེད་དགེའི་ལྷ་རྣམས་ཀྱི་ནི་བསྐལ་པ་སུམ་ཅུ་རྩ་གཉིས་སོ།།
དགེ་རྒྱས་ཀྱི་ལྷ་རྣམས་ཀྱི་ནི་བསྐལ་པ་དྲུག་ཅུ་རྩ་བཞིའོ། །སྤྲིན་མེད་ཀྱི་ལྷ་
རྣམས་ཀྱི་ནི་བསྐལ་པ་བརྒྱ་ཉི་ཤུ་རྩ་ལྔའོ། །བསོད་ནམས་སྐྱེས་པའི་ལྷ་
རྣམས་ཀྱི་ནི་བསྐལ་པ་ཉིས་བརྒྱ་དང་ལྔ་བཅུའོ། །འབྲས་བུ་ཆེ་བའི་ལྷ་
རྣམས་ཀྱི་ནི་བསྐལ་པ་ལྔ་བརྒྱའོ། །འདུ་ཤེས་མེད་པའི་སེམས་ཅན་དང་མི་
ཆེ་བའི་ལྷ་རྣམས་ཀྱི་ནི་བསྐལ་པ་སྟོང་ངོ༌། །མི་གདུང་བའི་ལྷ་རྣམས་ཀྱི་ནི་
བསྐལ་པ་ཉིས་སྟོང་ངོ༌། །ཤིན་ཏུ་མཐོང་བའི་ ལྷ་རྣམས་ ཀྱི་ནི་བསྐལ་
པ་བཞི་སྟོང་ངོ་།། གྱ་ནོམ་སྣང་བའི་ལྷ་རྣམས་ཀྱི་ནི་བསྐལ་པ་བརྒྱད་སྟོང་
ངོ༌།།འོག་མིན་གྱི་ལྷ་རྣམས་ཀྱི་ནི་བསྐལ་པ་ཁྲི་དྲུག་སྟོང་ཐུབ་བོ། །གཟུགས་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
མེད་པ་བཞིའི་ནམ་མཁའ་མཐའ་ཡས་ཀྱི་སྐྱེ་མཆེད་དུ་ཉེ་བར་འགྲོ་བའི་ལྷ་
རྣམས་ཀྱི་ནི་བསྐལ་པ་ཉི་ཁྲིའོ། །རྣམ་ཤེས་མཐའ་ཡས་ཀྱི་སྐྱེ་མཆེད་པ་
རྣམས་ཀྱི་ནི་བསྐལ་པ་བཞི་ཁྲིའོ། །ཅི་ཡང་མེད་པའི་སྐྱེ་མཆེད་པ་རྣམས་ནི་
བསྐལ་པ་དྲུག་ཅུའོ། །འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་དུ་ཉེ་
བར་འགྲོ་བའི་ལྷ་རྣམས་ཀྱི་ནི་བསྐལ་ཆེན་བརྒྱད་ཁྲི་ཐོབ་བོ། །ཞེས་གསུངས།
། གཞན་ཡང་པཱ་ལ་རྣམ་གསུམ་དང་ཙན་སོ་བདུན་སོགས་ཀྱི་སྐབས། ཙནྡྲ་ ཉི་ ཤུ་ནི། རྒྱལ་པོ་ཧ་
རི་ཙནྡྲ་ནི་འཁོར་བཅས་འཇའ་ལུས་གྱུར། དེའི་ཚ་བོ་ལཀ་ཙནྡྲ། དེའི་བུ་ཛ་
ཡ་ཙནྡྲ། དེའི་བུ་ནི་མ་ཙནྡྲ། དེའི་བུ་པ་ཎི་ཙནྡྲ། དེའི་བུ་བྷཾ་པ་ཙནྡྲ། དེའི་བུ་
སཱ་ལ་ཙནྡྲ། དེ་ནས་ཙནྡྲ་གུཔ། དེའི་བུ་སྙིང་པོ་ཐིག་ལེ། དེའི་ནུ་བོའི་བུ་ཤྲཱི
ཙནྡྲ། དེའི་བུ་དྷརྨ་ཙནྡྲ། དེའི་ཚ་བོ་ཀརྨ་ཙནྡྲ། དེའི་བུ་པྲིཀྵ་ཙནྡྲ། དེའི་བུ་
རྒྱུད་ལ་བི་ག་མ་ཙནྡྲ། དེའི་བུ་ཀཱ་མ་ཙནྡྲ། དེ་ནས་སེང་ཧ་ཙནྡྲ། དེའི་བུ་
པཱ་ལ་ཙནྡྲ། དེའི་བུ་བི་མ་ལ་ཙནྡྲ། དེའི་བུ་གོ་བི་ཙནྡྲ། དེའི་ཕ་ཚན་གྱི་སྤུན་
ཟླར་གྱུར་པ་ནི་ལ་ལི་ཏ་ཙནྡ་སྟེ་ཙནྡྲ་ཉི་ཤུ། སྙིང་པོ་ཐིག་ལེ་མི་བགྲང་ན།
ཙནྡྲ་བཅུ་དགུ་སྟེ། དེ་དག་རྣམས་ཀྱི་ནང་ནས། དབང་པོ་ཨཀྟ་པོ་ཟླ་བ་དང་།
རྒྱལ་བའི་ཛ་ཡ་ཟླ་བ་དང་། ཆོས་ཀྱི་དྷརྨ་ཟླ་བ་དང་། ལས་ཀརྨ་ཟླ་བ་དང་།
འདུ་འབྲལ་བི་ག་མ་ཟླ་བ་དང་། འདོད་པའི་ཀཱ་མ་ཟླ་བ་དང་། དྲི་མེད་བི་
མ་ལ་ཟླ་བ་སྟེ། ཙནྡྲ་བདུན་དུ་གྲགས་པ་ཡིན་ནོ། །དེའི་སྟེང་དུ་ཟླ་བ་ཙནྡྲ་
གུལྟ་སྦས་པ་དང༌། ཕྱོགས་གྲོལ་གོ་བི་ཟླ་བ་དང་། རོལ་པའི་ལ་ལི་ཏ་ཟླ་བ་
སྟེ་ཙན་བཅུ་ཞེས་རབ་ཏུ་གྲགས་པ་ཡིན་ནོ། །པཱ་ལའི་རིགས་ལས་བྱུང་བ་
ནི། གོ་ས་ལི་ནི། རྒྱལ་རིགས་ཀྱི་བུ་མོ་ཞིག་དང་། ཤིང་གི་ལྷ་ཞིག་འདུས་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
པ་ལས་འཁྲུངས། སྐུ་ཚེ་སྟོད་ལ་བྷཾ་ག་ལ་ལ་དབང་བསྒྱུར། སྨད་ལ་མང་ག་
དྷ་ཡང་དབང་དུ་བསྡུས་སོ། །དེ་ནས་བརྒྱུད་པ་རྒྱལ་པོ་དེ་ཝ་པཱ་ལ་ནི་རྒྱལ་
པོ་གོ་པཱ་ལ་འདས་པ་ན་དེ་ཉིད་རྒྱལ་སྲིད་དུ་བསྐོས། དེའི་སྲས་ར་ས་པཱ་ལ་
རྒྱལ་སྲིད་དུ་བསྐོས། དེའི་སྲས་དྷརྨ་པཱ་ལ་རྒྱལ་སྲིད་ལ་བསྐོས་ཏེ་ཆབ་སྲིད་
ཤིན་ཏུ་ཆེ་བའོ། །དེའི་སྲས་བ་ན་པཱ་ལ་རྒྱལ་སྲིད་དུ་བསྐོས། དེའི་སྲས་མ་
ཧི་པཱ་ལས་རྒྱལ་སྲིད་ལོ་ལྔ་བཅུ་ང་གཉིས་མཛད་ནས་འདས་པ་ཙམ་ན།
བོད་ན་ཁྲི་རལ་བ་ཡང་སྐུ་འདས་པ་ཙམ་གྱི་དུས་ཡིན་ནོ། །དེའི་སྲས་རྒྱལ་
པོ་མ་ཧཱ་པཱ་ལས། སངས་རྒྱས་ཀྱི་བསྟན་པ་ལ་བྱ་བ་རྒྱ་ཆེར་བྱས་སོ། །དེའི་
སྲས་པྲབྷེ་པཱ་ལ་རྒྱལ་སྲིད་དུ་བསྐོས་ཏེ་ལོ་གསུམ་ནས་འདས། །མ་ཧཱ་པཱ་
ལའི་བུ་ཆུང་བ་བྷེ་ཡ་པཱ་ལ་རྒྱལ་སྲིད་དུ་བསྐོས། །དེའི་སྲས་ནེ་ཡ་པཱ་ལ་
རྒྱལ་སྲིད་ལ་འཁོད་འཕྲལ་ཇོ་བོ་རྗེ་བོད་དུ་བྱོན་པའི་དུས་སོ། །དེའི་བུ་ཨ་
མུ་པཱ་ལས་རྒྱལ་སྲིད་བསྐྱངས། དེའི་བུ་ཧསྟི་པཱ་ལ་རྒྱལ་སྲིད་དུ་བསྐོས།
དེའི་བུ་རཱ་མ་པཱ་ལ་རྒྱལ་སྲིད་དུ་བསྐོས་པ་བློ་གྲོས་ཤིན་ཏུ་ཆེ་ཞིང་མངའ་
ཐང་ལྷག་པར་རྒྱས་པ་ཞིག་གོ །དེའི་བུ་ཡཀྵ་པཱ་ལ་རྒྱལ་སྲིད་དུ་བསྐོས་པཱ་
ལའི་རིགས་ལ་བཅུ་བཞིའོ། །དེ་ཕྱིན་ཆད་པཱ་ལའི་རིགས་ཀྱི་རྒྱལ་རིགས་
ཕལ་བ་མང་དུ་བྱུང་ཞིང་། ད་ལྟར་ཡང་ཡོད་མོད་རྒྱལ་སྲིད་ཟིན་པ་ནི་མ་
བྱུང་ངོ༌། །
༼༣༠༽ རྒྱལ་དབང་ལྔ་པས། མང་པོས་བཀུར་བའི་རྒྱལ་རྒྱུད་ལས་བྱུང་
བའི་རྒྱལ་པོ་དམག་བརྒྱ་བ་ཞེས་བྱ་བ་ལས་སྲས་འཕགས་པའི་བྱིན་རླབས་
ཀྱིས་བྱེད་པོས་མི་ལས་འདས་པ་ཞིག་བལྟམས་ཏེ། མིག་ཡས་འགེབས་སུ་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཡོད་པ། གཡུའི་སྨིན་མ་ཅན། སོ་དུང་སོ་འཁོར་བར་ཡོད་པ། ལག་ པ་
འཁོར་ལོའི་ཡན་ལག་ཅན་ལྟ་བུར་ཡོད་པའི་མཚན་ལྡན་ཞིག་བྱུང་བ། ཡབ་
ཀྱིས་ལྷ་འདྲེའི་སྤྲུལ་པར་དགོངས་ནས་སྤྲུགས་པས་པད་དཀར་འཛིན་པའི་
ཡེ་ཤེས་མཆོག་གི་འོད་ཟེར་གྱིས་སྣང་བ་བསྒྱུར་ནས། ལྷ་རི་གྱང་མཐོའི་རྩེ་
ལ་བྱོན་ནས་གཟིགས་པས། ཡར་ཀླུང་གི་ཡུལ་ནི་མཐོ་རིས་ཀྱི་ཡོན་ཏན་ས་
ལ་འཕོས་པ་ལྟར་བཟང་ཞིང་། ཡར་ལྷ་ཤམ་པོའི་གངས་རི་འདི་ལྷུན་པོ་
མཛེས་སྡུག་ལ་ཆགས་པའི་ཆུ་ཤེལ་གྱི་དབང་པོ་ཉ་གང་བས་འཁྱུད་པ་ལྟར་
མཁྱེན། ལྷ་ རི་ རོལ་པོའི་རྩེ་ལ་གཤེགས་ནས་ལྷ་སྐས་ལས་བབས་ཏེ།
བཙན་ཐང་སྒོ་བཞིར་ཞབས་ཟུང་གི་འཁོར་ལོ་བསྐྱོད་པས་བོན་པོ་སོགས་
ཡོན་ཏན་ཅན་གྱི་མི་བཅུ་གཉིས་ཕྱུགས་སྐྱོང་བས་མཐོང་སྟེ་གང་ནས་ཡིན་
ཞེས་གཏམ་དྲིས་པར། མཁའ་ལ་མཛུབ་མོ་ཀེར་བས་ལྷ་ལས་ཆད་པར་གོ་
ནས་བོད་ཁམས་ཀྱི་རྗེར་འོས་སོ་ཞེས་གཉའ་བར་ཁྲི་བྱས་ཏེ་བཏེགས་ནས་
འོང་བས་རྗེ་གཉའ་ཁྲི་བཙན་པོར་གྲགས་ལ། རྗེ་འདིས་ཕོ་བྲང་ཡུམ་བུ་བླ་
སྒང་བརྩིགས། དེའང་གནམ་མུག་མུག་གི་སྲས་མུ་ཁྲི་བཙན་པོ། དེ་
དང་ས་དིང་དིང་གི་སྲས་དིང་ཁྲི་བཙན་པོ། དེ་དང་སོ་ཐམ་ཐམ་གྱི་སྲས་སོ་
ཁྲི་ བཙན་པོ། དེ་ དང༌ དོག་མེར་མེར་ གྱི་ སྲས་ མེར་ ཁྲི་ བཙན་པོ། དེ་
དང་གདགས་ཀྱི་ལྷ་མོ་དཀར་མོའི་སྲས་གདགས་ཁྲི་བཙན་པོ། དེ་དང་སྲིབ་
ཀྱི་ལྷ་མོའི་སྲས་སྲིབ་ཁྲི་བཙན་པོ། འདི་རྣམས་དམུ་ཐག་ལ་བྱས་ནས་
མཁའ་ལ་ཡལ་བས་བང་སོ་མེད་པར་གྲགས་ཤིང་། གནམ་ཀྱི་ཁྲི་བདུན་ནོ།།
སྲིབ་ཁྲི་བཙན་པོ་དང་། ས་བཙན་རླུང་རྗེའི་སྲས་གྲི་གུམ་བཙན་པོ། དེ་དང་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཀླུ་བཙན་མེར་ལྕམ་གྱི་སྲས་བྱ་ཁྲིའམ་སྤུ་དེ་གོང་རྒྱལ་ཟེར། རྒྱལ་པོ་དེ་
གཉིས་བར་གྱི་སྟེང་གཉིས་ཡིན། བང་སོ་གཡའ་དང་རྫ་ལ་བཏབ་བོ། །སྤུ་དེ་
གོང་རྒྱལ་དང་བོམ་ཐང་རྨང་མཉའི་སྲས་ཨེ་ཤོ་ལེགས། དེ་དང་གླུ་ལྕམ་བྲ་
མ་ནའི་སྲས་དེ་ཤོ་ལེགས། དེ་དང་ཀླུ་སྨན་མེར་མོའི་སྲས་ཐི་ཤོ་ལེགས། དེ་
དང་བཙན་མོ་གུར་སྨན་གྱི་སྲས་གུ་རུ་ལེགས། དེ་དང་མཚོ་སྨན་འབྲང་
མའི་སྲས་འབྲོང་ཞི་ལེགས། དེ་དང་སྨན་བུ་མོའི་ སྲས་ ཨི་ཤོ་ལེགས། དེ་
རྣམས་སའི་ལེགས་དྲུག་སྟེ་བང་སོ་གཡའ་སྤང་མཚམས་སུ་བཏབ་བོ། །ཨི་
ཤོ་ལེགས་དང་རྨུ་ལྕམ་སྨན་ལེགས་ཀྱི་སྲས་ཟ་ནམ་ཟིན་ལྡེ། དེ་དང་མཚོ་
སྨན་ཁྲི་དཀར་གྱི་སྲས་ལྡེ་འཕྲུལ་ནམ་གཞུང་བཙན། དེ་དང་སེ་སྙན་མང་
མའི་སྲས་སེ་སྣོལ་གནམ་ལྡེ། དེ་དང་ཀླུ་མོ་མེར་མའི་སྲས་སེ་སྣོལ་པོ་ལྡེ།
དེ་དང་འོ་མ་སྟེ་མོ་མཚོའི་སྲས་ལྡེ་སྣོལ་ནམ། དེ་དང་ཁྲི་སྨན་རྗེ་མའི་སྲས་
ལྡེ་རྣོལ་པོ། དེ་དང་སེ་བཙུན་གཉན་ རྗེའི་སྲས་ལྡེ་རྒྱལ་པོ། དེ་དང་སྨན་
བཙུན་ལུག་སྒོང་གི་སྲས་ལྡེ་སྤྲིན་བཙན་དེ་དག་ལྡེ་བརྒྱད་དེ་བང་སོ་ཆུ་བོའི་
གཞུང་ལ་བཏབ་བོ། །ལྡེ་སྤྲིན་བཙན་དང་ ཉི་བཙུན་མང་མ་ རྗེའི་སྲས།
རྒྱལ་ཏོ་རི་ལོང་བཙན། འདི་ཡན་ཆད་ཀྱི་ལྷ་ཀླུའི་བུ་མོ་བཙུན་མོར་བརྟེན་
པས་ཡུམ་རྣམས་གྲོངས་པའི་ཚེ་པུར་མ་བྱུང་། འདི་མན་ནས་འབངས་དང་
གཉེན་བསྲེས་ཏེ། རྒྱལ་ཏོ་རི་ལོང་བཙན་དང་འོ་མ་ལྡེ་བཟའ་འབྲི་བཙུན་
བྱང་མའི་སྲས་སུ་ཁྲི་བཙན་ནམ། དེ་དང་སྨན་བཟའ་ཁྲི་དཀར་གྱི་སྲས་ལ་
ཁྲི་སྒྲ་དཔུང་བཙན། དེ་དང་སྨན་བཟའ་ཀླུ་སྟེང་གི་སྲས་ཁྲི་གཉའ་ཁྲི་བཙན་པོ་ནས་
བཟུང་མཆན།ཐོག་རྗེ་བཙན་ཏེ་གདུང་རབས་ཉེར་བདུན་ནོ། །ཁྲི་རྗེ་ཐོག་བཙན་
38



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དང་། རུ་ཡོང་བཟའ་སྟོང་རྒྱལ་ན་མོ་ཚེའི་སྲས་སུ་ལྷ་ཐོ་ཐོ་རི་གཉན་
བཙན་འཁྲུངས། རྒྱལ་པོ་འདིའི་རིང་ལ་དམ་པ་ཆོས་ཀྱི་དབུ་བརྙེས་ཏེ་
ཚིགས་ལ་བཙན་ལྔ་ནི། ཆོས་འབྱུང་ཉི་འོད་ལས། ཐོ་ཐོ་ལོང་བཙན། ཁྲི་བཙན་ནམ། ཁྲི་གུང་བཙན། ཁྲི་ཐོག་རྗེ།
ཁྲི་ཐོག་བཙན་དང་ལྔར་གསུངས། ཕོ་བྲང་ཡུམ་བུ་བླ་སྒང་གི་ཡང་ཐོག་གི་སྟེང་དུ་སྤང་
སྐོང་ཕྱག་བརྒྱ་བ། གསེར་གྱི་མཆོད་རྟེན་མདོ་སྡེ་ཟ་མ་ཏོག་གི་སྙིང་པོ་ཡི་
གེ་དྲུག་པ་དང༌། ཙིནྟ་མ་ཎིའི་རྐོས་ཕོར་རྣམས་མཁའ་ལས་བབས་སོ།།
ནམ་མཁའི་སྒྲ་ལས་གདུང་རབས་ལྔ་ནས་འདི་ཡི་དོན་ཤེས་པ་འབྱུང་བའི་
ལུང་བསྟན། མཚན་ གཉན་པོ་གསང་བ་བཏགས། རྒྱལ་པོས་མཆོད་དེ་
གཞོན་པར་གྱུར་ནས་ལོ་བརྒྱ་ཉི་ཤུར་བཞུགས་སོ། །དེ་རྣམས་ལ་བཙན་
ལྔར་ གྲགས་སོ། །དེ་དང་རྣོ་བཟའ་མང་བོའི་རྗེའི་སྲས་ཁྲི་གཉན་བཟུང་
བཙན། དེ་དང་འབྲོག་བཟའ་མོ་དུར་ཡངས། གཞིར་ལ་སྲས་འགྲོ་གཉན་
ལྡེའུ། དེ་ དང༌ བཙུན་མོ་ མཆིམས་ བཟའ་ ཀླུ་ རྒྱལ་ ངན་བུ་མཚོའི་སྲས་
དམུས་ལོང་དཀོན་པ་བཀྲའམ། སྟག་རི་གཉན་གཟིགས་རྗེ་དེ་དང་འོལ་
གོང་བཟའ་སྟོང་བཙན་འགྲོ་དཀར་གྱི་སྲས་གནམ་རི་སྲོང་བཙན། གནམ་
རི་སྲོང་བཙན་དང་ཡུམ་ཚེ་སྤོང་བཟའ་འབྲི་བཟའ་ཐོད་དཀར་གྱི་སྲས་སུ་
སྲོང་བཙན་སྒམ་པོ་འཁྲུངས། དབུའི་འོད་དཔག་མེད་དར་ལེབ་བརྒན་
གྱིས་དཀྲིས། ལོ་བཅུ་གསུམ་པ་ལ་རྒྱལ་སར་འཁོད་རྒྱ་བཟའ་དང་བལ་
བཟའ་གཉིས་ལ་སྲས་མ་བྱུང་། དེ་དང་མང་བཟའ་ཁྲི་ལྕམ་བྱ་བ་ལ་སྲས་
གུང་རི་གུང་བཙན་འཁྲུངས། དེ་དང་འ་ཞ་བཟའ་ཁོ་འཇོ་མོ་རྗེ་ཁྲི་དཀར་རི་
ཤགས་ལ་སྲས་མང་སྲོང་མང་བཙན་འཁྲུངས། དེ་དང་འབྲོ་བཟའ་ཁྲ་བོ་ཁྲི་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
མ་ལུང་ལ་སྲས་འདུས་སྲོང་མང་པོ་རྗེ་རླུང་ནམ་འཕྲུལ་གྱི་རྒྱལ་པོ་འཁྲུངས།
དེ་དང་མཆིམས་བཟའ་བཙན་མོ་རྟོག་གི་སྲས་ཁྲི་སྡེ་གཙུག་བརྟན་མེས་
ཨག་ཚོམ་ཅན་འཁྲུངས། རྒྱ་ནག་རི་བོ་རྩེ་ལྔ་ནས་འཕགས་པ་འཇམ་
དཔལ་གྱི་ཐུགས་ཀ་ནས་འོད་ཟེར་ལྔའི་རྩེ་མོ་ལ་གསེར་གྱི་ཁྱེའུ་ཆུང་ཚོན་
གང་བ་ཞིག་སྤྲུལ་ནས་ཡུམ་གྱི་ལྷུམས་སུ་ཞུགས་ཏེ་བསྟན་པ་རིན་པོ་ཆེ་
ལ་ཞུགས། འདི་ནས་ཅུང་ཟད་ཆད་དམ་སྙམ་མཆན།༼ ཡབ་ཁྲི་ལྡེ་གཙུག་བརྟན་དང༌། ཡུམ་
ཀོང་ཇོ་གཉིས་ཀྱི་སྲས་སུ། རྒྱལ་པོ་ཁྲི་སྲོང་ལྡེའུ་བཙན་འཁྲུངས། ཆོས་རྒྱལ་དང་ཚེ་སྤོང་
བཟའ་ལ་སྲས་གསུམ་བྱུང་བའི་ཆེ་བ་མུ་ནེ་བཙན་པོ་དང་མུ་ཁྲི་བཙན་པོ་དང་འདི་གཉིས་དོན་
གཅིག་མིང་གི་རྣམ་ གྲངས་ ཡིན། འབྲིང་པོ་མུ་རུབ་བཙན་པོ། ཆུང་བ་མུ་ཏིག་བཙན་པོ།
སད་ན་ལེགས་འཇིང་ཡོན། དེབ་ཐེར་འདིར་འཇིང་ཡོན་ལ་སྲས་གཙང་མ། ལྷ་རྗེ། ལྷུན་
གྲུབ། དར་མ། རལ་པ་ཅན་དང་ལྔ་བྱུང་ཀྱང་ལྷུན་གྲུབ་ཆུང་དུར་གཤེགས། ལྷ་རྗེ་ནི་དགུང་
ལོ་བཅོ་ལྔ་ལ་གཤེགས་པའི་པུར། སྐྱེ་བ་བདུན་པ་ཤེལ་གྱི་བྲག་ལ་རྒྱས་བཏབ་བོ། སྲས་ཆེ་
བ་གཙང་མ་ནི་རྒྱལ་བའི་བསྟན་པ་རིན་པོ་ལ་ཞུགས་༽མངའ་བདག་ཁྲི་ལྡེ་སྲོང་བཙན་
རལ་པ་ཅན་གྱི་དབུ་སྐྲ་ལ་དར་ཡུག་བཏགས་པའི་སྟེང་རབ་ཏུ་བྱུང་བ་
རྣམས་བཞུགས་སུ་འཇུག་པ་དང་། སངས་རྒྱས་ཀྱི་བསྟན་པ་ལ་བྱ་བ་རྒྱ་
ཆེར་བྱས་སོ། །གླང་དར་མ་འུ་དུམ་བཙན་གྱིས་རྒྱལ་སྲིད་བཟུང་ཡང་། སྦས་
སྟག་སྣས་ནང་བློན་བྱས་ཏེ་ཆོས་གྲྭ་ཆེན་པོ་སུམ་བཅུ་སོ་བདུན་དུས་གཅིག་
ལ་བཤིག་པ་སོགས་ཆོས་བསྣུབས་པའོ། །གཞན་ལས། སད་ན་ལེགས་
འཇིང་ཡོན་གྱི་སྲས་ལྡེང་ཁྲི་དེ་ལ་བཙུན་མོ་གཉིས་ཡོད་པའི་ཆེན་མ་ལ་
སྲས་གསུམ་འཁྲུངས། ཆེ་བ་གཙང་མ། ཆུང་བ་དར་མ། བར་བ་རལ་པ་
40



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཅན། ཆུང་བ་ལ་སྲས་ལྷ་རྗེ་ལྷུན་གྲུབ་གཉིས་ཏེ་ལྔ་འཁྲུངས་བར་བཤད་དོ།།
བཙན་པོའམ་གླང་དར་མའི་བཙུན་མོ་ཆུང་བ་ལ་སྲས་ཤིག་འཁྲུངས་པ་ཤིན་
ཏུ་གཅེས་པས་མཚན་མོ་མར་མེའི་འོད་ཀྱིས་བསྲུངས་པས་གནམ་ལྡེ་འོད་
སྲུང་དུ་གྲགས། ཡུམ་གྱི་བཀའ་བརྟན་པས་ཁྲི་ལྡེ་ཡུམ་བརྟན་དུ་མིང་
ཆགས་དེའི་སྲས་མངའ་བདག་དཔལ་འཁོར་བཙན། དེ་ལ་སྲས་ཁྲི་བཀྲ་
ཤིས་བརྩེགས་པ་དཔལ་དང༌། ཁྲི་སྐྱིད་ལྡེ་ཉི་མ་མགོན་གཉིས་འཁྲུངས།
ཉི་མ་མགོན་གྱིས་མངའ་རིས་སུ་བྱོན་ཏེ་ཆབ་སྲིད་བཟུང་། སྲས་གསུམ་
བྱུང་བའི་ཆེ་བ་དཔལ་ལྡེ་རིག་པ་མགོན་གྱིས་མང་ཡུལ་བཟུང་། བར་བ་
བཀྲ་ཤིས་ལྡེ་མགོན་གྱིས་སྤུ་རངས་བཟུང་། ཆུང་བ་ལྡེ་གཙུག་མགོན་གྱིས་
ཞང་ཞུང་བཟུང་། ལྡེ་གཙུག་མགོན་ལ་སྲས་ཁོ་རེ་དང་ཀྲོང་ངེ་གཉིས་བྱུང་བའི།
གཅེན་གྱི་རབ་ཏུ་བྱུང་བའི་མཚན་ཡེ་ཤེས་འོད་དུ་གྲགས། ཁོ་རེའི་སྲས་ལྷ་
ལྡེ། ལྷ་ལྡེ་ལ་སྲས་འོད་ལྡེ། ཞི་བ་འོད་བྱང་ཆུབ་འོད་དང་གསུམ་འཁྲུངས།
ཆུང་བ་དགེ་སློང་བྱང་ཆུབ་འོད་བྱ་བའོ། །འོད་ལྡེའི་སྲས་རྩེ་ལྡེ། རྩེ་ལྡེའི་སྲས་
འབར་ལྡེ། དེའི་སྲས་བཀྲ་ཤིས་ལྡེ། དེའི་སྲས་བྷ་ནེ། དེའི་སྲས་ནཱ་ག་དེ་ཝ།
དེའི་སྲས་བཙན་ཕྱུག་ལྡེ། དེའི་སྲས་བཀྲ་ཤིས་ལྡེ། དེའི་སྲས་བྲག་བཙན་ལྡེ།
དེའི་སྲས་གྲགས་པ་ལྡེ་ལ་སོགས་པ་བྱོན་པའོ། །ཇོ་བོའི་རྣམ་ཐར་ལས།
བཀྲ་ཤིས་མགོན་ལ་སྲས་གཉིས། མངའ་བདག་ཁོ་རེ་དང་སྟོང་སྡེའོ། ཁོ་
རེ་ལས་སྲས་དེ་བ་རཱ་ཛ་དང་། ནཱ་ག་རཱ་ཛ་གཉིས། སྟོང་ལྡེ་སྲས་ལྷ་ལྡེའོ།།
ཇོ་བོའི་རྣམ་ཐར་ལས། དཔལ་གྱི་དགོན་ཞང་ཞུང་དང་། ལྡེ་གཙུག་མགོན་
མང་ཡུལ་གསུངས། ༈ འཇིག་རྟེན་གདགས་པར་། རྒྱལ་པོ་འབུམ་ཕྲག་



= - -
=
=
= =
=
གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བརྒྱུད་སུམ་ཁྲི་བཞི་སྟོང་ལྔ་བརྒྱ་སུམ་ཅུ་རྩ་བཞི་ཡོད་པར་བཤད། འདུལ་
བ་ ལས། མང་ པོས་ བཀུར་ བའི་ རྒྱལ་ པོ་ ནས། བཅོམ་ ལྡན་ འདས་ཀྱི་
སྲས་སྒྲ་གཅན་འཛིན་གྱི་བར་ལ། རྒྱལ་རབས་ས་ཡ་གཅིག་དང་འབུམ་ཁྲི་
ལྔ་བརྒྱ་བྱུང་བར་གསུངས་པ་དང་། སངས་རྒྱས་མྱ་ངན་ལས་འདས་ནས་
ལོ་ཉིས་སྟོང་སོང་བ་ན། བོད་གངས་ཅན་གྱི་ལྗོངས་འདིར་སངས་རྒྱས་བྱང་
སེམས་ཀྱི་སྤྲུལ་པ་ཆོས་རྒྱལ་ཆེན་པོ་རྣམས་རིམ་གྱིས་བྱོན་ཚུལ་ཡང་རྒྱ་
གར་གྱི་རྒྱལ་པོ་དམག་བརྒྱ་པ་ལ་བྱང་ཆུབ་སེམས་དཔའ་སྒྲིབ་པ་རྣམ་སེལ་
གྱི་སྤྲུལ་པའི་ སྲས་ གཅིག་ འཁྲུངས་ པ་དེ། རྐང་ལག་ཐམས་ཅད་ངང་པ་
བཞིན་འབྲེལ་པ། སྤྱན་བྱའི་མིག་ལྟར་ཡས་འགེབས་པ། གཡུའི་སྨིན་མ་
ཅན། སོ་དུང་སོ་འཁོར་མ་ཡོད་པ། དེ་ལྟ་བུ་ཞིག་འདུག་ནས་ཡབ་ཀྱིས་
འདི་མི་མ་ཡིན་གྱི་བུ་ཞིག་ཡིན་འདུག་པས་སྤྲུགས་བཏང་བ་དྲག་ཟེར་ནས་
སྲས་ཅུང་ཟད་ནར་སོན་པ་ན་སྨྱུགས་བཏངས་པས་ལས་དབང་གིས་རྐང་
འཁྱར་ཏེ་བོད་ཡུལ་དུ་ཕེབས། ཕྱུགས་རྫི་འགའ་ཞིག་དང་འཕྲད་དེ། གང་
ནཱས་འོང་སུ་ཡིན་དྲིས་པས་གནམ་ལ་མཛུབ་མོ་བསྒྲེངས་པས་གནམ་གྱི་ལྷ་
ཡིན་སྙམ་ནས་ཐམས་ཅད་ཀྱིས་གཉའ་བར་ས་རྡོ་ཁུར་ནས་ཁྲི་བརྩེགས་ཏེ་
དཔོན་དུ་མངའ་གསོལ་བ་དེ་རྒྱལ་པོ་ལ་སྔ་བ་གཉའ་ཁྲི་བཙན་པོ་ཞེས་
གྲགས་སོ། །དེའི་སྲས་མུ་ཁྲི་བཙན་པོ། དེའི་སྲས་དེང་ཁྲི་བཙན་པོ། དེའི་
སྲས་སོ་ཁྲི་བཙན་པོ། དེའི་སྲས་མི་ཁྲི་བཙན་པོ། དེའི་སྲས་གདགས་ཁྲི་
བཙན་པོ། དེའི་སྲས་སྲིབ་ཁྲི་བཙན་པོ་སྟེ་དེ་རྣམས་ལ་གནམ་གྱི་ཁྲི་བདུན་
ཟེར། སྲིབ་ཁྲི་བཙན་པོའི་སྲས་གྲི་གུམ་བཙན་པོ། དེའི་སྲས་བྱ་ཁྲིའམ་སྤུ་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དེ་གུང་རྒྱལ་ཟེར། འདི་གཉིས་ལ་སྟོད་ཀྱི་སྟེང་གཉིས་ཟེར་བའོ། །སྤུ་དེ་
གུང་རྒྱལ་གྱི་སྲས། ཨ་ཤོ་ལེགས། དེས་སྲས་དེ་ཤོ་ལེགས། དེའི་སྲས་ཐི་
ཤོ་ལེགས། དེའི་སྲས་གུ་རུ་ལེགས། དེའི་སྲས་འབྲོང་ཞེར་ལེགས། དེའི་
སྲས་ཨི་ཤོ་ལེགས་ཏེ་དེ་རྣམས་ལ་བར་གྱི་ལེགས་དྲུག་ཟེར། ཨི་ཤོ་ལེགས་
ཀྱི་སྲས། ཟ་ནམ་ཟིན་ལྡེ། དེའི་སྲས་ལྡེ་ཁྲི་ནམ་གཞུང་བཙན། དེའི་སྲས་
སེ་བསྣོལ་ནམ་ལྡེ། དེའི་སྲས་སེ་བསྣོལ་པོ་ལྡེ། དེའི་སྲས་ལྡེ་བསྣོལ་ནམ།
དེའི་ལྡེ་བསྣོལ་པོ། དེའི་སྲས་ལྡེ་རྒྱལ་པོ། དེའི་སྲས་ལྡེ་སྤྲིན་བཙན་ཏེ་འདི་
ནི་ས་ཡི་སྡེ་བརྒྱད་ཟེར། སྡེ་སྤྲིན་བཙན་གྱི་སྲས། ཁྲི་བཙན་ནམ། དེའི་སྲས་
ཁྲི་དགྲ་དཔུང་བཙན། དེའི་སྲས་ཁྲི་ལྡེ་ཐོག་བཙན། འདི་གསུམ་ལ་འོག་གི་
བཙན་ གསུམ་ ཟེར། ཁྲི་ ལྡེ་ ཐོག་ བཙན་ གྱི་ སྲས། འཕགས་ པ་ ཀུན་ཏུ་
བཟང་པོའི་སྤྲུལ་པ་ལྷ་ཐོ་ཐོ་རི་སྙན་བཙན་གྱི་རིང་ལ་ཁོ་བྲང་ཡུམ་བུ་བླ་
མཁར་གྱི་སྟེང་དུ། ནམ་མཁའ་ནས་སྐུའི་རྟེན་ཙིནྟ་མ་ཎིའི་སྐུ་དང་། གསུང་
གི་རྟེན་མདོ་སྡེ་ཟ་མ་ཏོག་བཀོད་པ་དང་། སྤང་སྐོང་ཕྱག་རྒྱ་པ་རྣམས་དང༌།
ཐུགས་ཀྱི་རྟེན་ཤེལ་གྱི་མཆོད་རྟེན་ཁྲུ་གང་བ་རྣམས་ཉི་མའི་འོད་ཟེར་དང་
འགྲོགས་ནས་བྱུང་སྟེ་དམ་པ་ཆོས་ཀྱི་དབུ་བརྙེས་པའོ། །ལྷ་ཐོ་ཐོ་རི་སྙན་
ཤལ་གྱི་སྲས། ཁྲི་སྙན་གཟུངས་བཙན། དེའི་སྲས་འབྲོང་སྙན་ལྡེ་རུ། དེའི་
སྲས་དམུས་ལོང་དཀོན་པ་བཀྲ་ཤིས། གཉན་པོ་གསང་བ་མཆོད། སྨན་པ་
བོས་ནས་མིག་ཕྱེ་བས། སྐྱིད་ཤོད་སྟག་གི་རི་ལ་གཉན་འགྲོ་བ་གཟིགས་
པས་ན། མཚན་ཡང་སྟག་རི་གཉན་གཟིགས་ཞེས་ཀྱང་གྲགས་སོ། །དེའི་
སྲས་རྣམ་རི་སྲོང་བཙན། གནམ་རི་སྲོང་བཙན་ལ་འཕགས་པ་སྤྱན་རས་གཟིགས་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཀྱི་སྤྲུལ་པའི་སྲས་ཞིག་འཁྲུངས། སྲས་དེའི་དབུ་ལ་སངས་རྒྱས་ཨ་མི་དེ་
བ་བཞུགས་པ། ཕྱག་ཞབས་འཁོར་ལོའི་མཚན་པ། དབུ་སྐྲ་མཐོན་མཐིང་
དུ་ཡོད་ཅིང་། དེ་ཉིད་ནར་སོན་པ་ན་བློན་པོ་རྣམས་ཀྱིས་སྲས་འདི་ནི་
ཐུགས་ཤིན་ཏུ་སྒམ་མོ་ཟེར་བས། མཚན་ལའང་སྲོང་བཙན་སྒམ་པོ་ཞེས་
གྲགས་སོ། །ཆོས་རྒྱལ་འདི་ཉིད་ཀྱིས་ཇོ་མོ་ཁྲོ་གཉེར་ཅན་གྱི་སྤྲུལ་པ་བལ་
བཟའ་ཁྲི་བཙུན་དང༌། རྗེ་བཙུན་སྒྲོལ་མའི་སྤྲུལ་པ་རྒྱ་བཟའ་ཀོང་ཇོ་
གཉིས་ཁབ་ཏུ་བསུས་པའི་ལྗོངས་སུ། སྟོན་པ་དགུང་ལོ་བརྒྱད་ཀྱི་སྐུ་ཚད་
ཇོ་བོ་མི་བསྐྱོད་རྡོ་རྗེ་དང་། སྟོན་པ་དགུང་ལོ་བཅུ་གཉིས་པའི་སྐུ་ཚད་ཇོ་བོ་
ཤཱཀྱ་མུ་ནེ་གཉིས་སྤྱན་དྲངས་པ་ལ་སོགས་པ་རྒྱལ་པོ་འདིའི་རིང་ལ་སངས་
རྒྱས་བསྟན་པའི་སྲོལ་བཏོད། དེའི་སྲས་གུང་སྲོང་གུང་བཙན། དེའི་སྲས་
མང་སྲོང་མང་བཙན། དེའི་སྲས་འདུལ་སྲོང་མང་པོ་བཙན། དེའི་སྲས་ཁྲི་
ལྡེ་གཙུག་བརྟན་མེས་ཨག་ཚོམ་དུ་གྲགས་པའོ། །དེའི་སྲས་འཕགས་པ་
འཇམ་དཔལ་གྱི་སྤྲུལ་པ་རྒྱལ་པོ་ཁྲི་སྲོང་ལྡེའུ་བཙན་འཁྲུངས་ཏེ། དགུང་
ལོ་བཅོ་བརྒྱད་ནས་དཔལ་བསམ་ཡས་མི་འགྱུར་ལྷུན་གྱིས་གྲུབ་པའི་
གཙུག་ལག་ཁང་རྟེན་དང་བརྟེན་པར་བཅས་པ་ལོ་ལྔའི་ཁོང་དུ་གེགས་
མེད་པར་བཞེངས། སངས་རྒྱས་ཀྱི་བསྟན་པ་དར་ཞིང་རྒྱས་པར་མཛད་
པའོ། །ཆོས་རྒྱལ་དེ་ལ་སྲས་གསུམ་འཁྲུངས་པ་ནི། ཆེ་བ་མུ་ནེ་བཙན་པོ།
འབྲིང་བ་མུ་རུམ་བཙན་པོ། ཆུང་བ་མཇིང་ཡོན་སད་ན་ལེགས་སོ། །མཇིང་
ཡོན་ལ། ཨོ་རྒྱན་ཆེན་པོས་མཚན་བཏགས་པ་མུ་ཏིག་བཙན་པོ་དང༌།
ཡབ་ཀྱིས་མཚན་བཏགས་པ་ ཁྲི་ལྡེ་སྲོང་བཙན་དང༌། གུང་བློན་གྱིས་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
མཚན་བཏགས་པ་མཇིང་ཡོན་སད་ན་ལེགས་དང་། རྒྱ་ཡིས་མཚན་བཏགས་
པ་མུ་རི་བཙན་པོའོ། །དེའི་སྲས་ལྡེང་ཁྲི་ལྡེང་ཁྲིའི་བཙུན་མོ་ཆེན་མ་ལ་སྲས་
གསུམ་འཁྲུངས། སྲས་ཆེ་བ་གཙང་མ་ནི་ཆོས་ལ་དགའ་སྟེ་རབ་ཏུ་བྱུང་།
ཆུང་བ་དར་མ་ནི་སྡིག་ལ་དགའ་སྟེ་རྗེའི་འོས་མིན། བར་པ་གསང་བདག་
གི་ སྤྲུལ་ པ་ རལ་པ་ཅན་ལ་ རྒྱལ་ སྲིད་གཏད་དོ། །སྡིག་ཅན་རྒྱལ་པོའི་
བཙུན་མོ་ཆུང་བ་ལ་གདུང་རྒྱུད་ཡིན་ངེས་ཀྱི་སྲས་མངའ་བདག་འོད་སྲུང་།
དེའི་སྲས་དཔལ་འཁོར་བཙན། དེའི་ཆེན་མའི་སྲས་སྐྱིད་སྡེ་ཉི་མ་མགོན་གྱིས་
མངའ་རིས་ཀྱི་རྒྱལ་པོ་མཛད། ཆུན་མའི་སྲས་བཀྲ་ཤིས་བརྩེགས་པའོ།
སྐྱིད་སྡེ་ཉི་མ་མགོན་ལ་སྲས་གསུམ། ཆེ་བ་དཔལ་གྱི་མགོན། བར་བ་བཀྲ་
ཤིས་མགོན། ཆུང་བ་སྡེ་བཙུན་མགོན་ཏེ་འདི་གསུམ་ལ་སྟོད་ན་བཞུགས་
པའི་མགོན་གསུམ་ཟེར། སྡེ་བཙུན་མགོན་ལ་སྲས་གཉིས་ཏེ། ཁོ་རེ་དང་
ཀྲོང་ངེ་གཉིས། ཀྲོང་ངེས་སྐུ་ཚེ་སྨད་ལ་རབ་ཏུ་བྱུང་ནས། ལྷ་བླ་མ་ཡེ་ཤེས་
འོད་དུ་མཚན་གསོལ། ལོ་ཙཱ་བ་རིན་ཆེན་བཟང་པོ་དང་། རྔོག་ལེགས་པའི་
ཤེས་རབ་ལ་སོགས་པ་བློ་རྣོ་བ་ཉེར་གཅིག་ཆོས་སློབ་ཏུ་རྒྱ་གར་དུ་བཏང་
བ་ལས། རིན་ཆེན་བཟང་པོ་དང་། ལེགས་པའི་ཤེས་རབ་མ་གཏོགས་
གཞན་རྣམས་གྲོངས་སོ། །འཁོར་རེའི་སྲས་ལྷ་སྡེའོ། །ལྷ་སྡེ་ལ་སྲས་
གསུམ། ཆེ་བ་ལ་ཞི་བ་འོད། འབྲིང་བ་ལྷ་བླ་མ་བྱང་ཆུབ་འོད། ཆུང་བ་
འོད་སྡེའོ། ལྷ་བླ་མ་ཡེ་ཤེས་འོད་ཀྱི་ཞལ་ཆེམས་ལྟར་རྒྱ་གར་གྱི་རྒྱལ་པོ་
དགེ་བ་དཔལ་གྱི་སྲས་ཇོ་བོ་རྗེ་བོད་དུ་གདན་དྲངས། ཆུན་མའི་སྲས་བཀྲ་
ཤིས་བརྩེགས་པ་ལ་སྲས་གསུམ། ཆེ་བ་དཔལ་སྡེ། འབྲིང་བ་འོད་སྡེ།



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཆུང་བ་སྐྱིད་སྡེ། འདི་གསུམ་ལ་སྨད་དུ་བ ཞུགས་པའི་སྡེ་གསུམ་ཟེར།
༼༣༧༽ ༈ སྔོན་ཉི་འོག་གི་རྒྱལ་ཁབ་སོགས་ཀྱི་སྐབས། འདུལ་ བ་ལུང་རྣམ་འབྱེད་ལས།
སངས་རྒྱས་བཅོམ་ལྡན་འདས་རྒྱལ་པོའི་ཁབ་ན་འོད་མའི་ཚལ་ཀ་ལན་ད་
ཀའི་གནས་ན་བཞུགས་སོ། །དེའི་ཚེ་ན་འཛམ་བུའི་གླིང་ན་གྲོང་ཁྱེར་རྒྱལ་
པོའི་ཁབ་དང༌། སྒྲ་སྒྲོགས་ཞེས་བྱ་བ་གཉིས་ཡོད་དེ། གྲོང་ཁྱེར་སྒྲ་སྒྲོགས་
ན་རྒྱལ་པོ་ཨུ་ཏྲ་ཡ་ན་ཞེས་བྱ་བས་རྒྱལ་པོ་བྱེད་དེ་བཙུན་མོ་དམ་པ་ཟླ་འོད་
ཅེས་བྱ་བ་དང་། བུ་རྒྱལ་ཚབ་གཙུག་ཕུད་ཅན་ཞེས་བྱ་བ་དང་། བློན་པོའི་
མཆོག་ཧེ་རུ་ཀ་དང་བྷི་རུ་ཀ་ཞེས་བྱ་བ་གཉིས་ཡོད་དོ། །རྒྱལ་པོའི་ཁབ་ཀྱི་
རྒྱལ་པོ་གཟུགས་ཅན་སྙིང་པོ་དང་ཨུ་ཏྲ་ཡ་ན་གཉིས་ཕན་ཚུན་མ་མཐོང་
བའི་གྲོགས་པོ་བྱས་ཏེ་འཕྲིན་ཡིག་ དང་སྐྱེས་དག་ བསྐུར་བར་བྱེད་དོ།།
ཕྱིས་སུ་གཟུགས་ཅན་སྙིང་པོའི་སྐྱེས་ལན་དུ། སངས་རྒྱས་ཀྱི་སྐུ་གཟུགས་
ཀྱི་འོག་ཏུ་སྐྱབས་ སུ་འགྲོ་བ་དང་བསླབ་ པའི་གཞི་དག་དང་རྟེན་ཅིང་
འབྲེལ་བར་འབྱུང་བ་བཅུ་གཉིས་ལུགས་འབྱུང་ལྡོག་དང༌། སྟེང་དུ་ཡང་
ཚིགས་སུ་བཅད་པ་གཉིས་པོ། བརྩམ་པར་བྱ་ཞིང་འབྱུང་བར་བྱ། །སངས་
རྒྱས་བསྟན་ལ་འཇུག་པར་བྱ། །འདམ་བུའི་ཁྱིམ་ན་གླང་ཆེན་བཞིན། །འཆི་
བདག་སྡེ་ནི་གཞོམ་པར་བྱ། །གང་ཞིག་རབ་ཏུ་བག་ཡོད་པར། །ཆོས་འདུལ་
འདི་ལ་སྤྱོད་འགྱུར་པ། །སྐྱེ་བའི་འཁོར་བ་རབ་སྤངས་ནས།།སྡུག་བསྔལ་
ཐ་མར་བྱེད་པར་འགྱུར། །ཞེས་བྱ་བ་དག་བྲིས་ནས་བསྐུར་རོ། །རྒྱལ་པོ་
ཨུ་ཏྲ་ཡ་ན་སངས་རྒྱས་ལ་ཤིན་ཏུ་དད་ནས། རྟེན་ཅིང་འབྲེལ་བར་འབྱུང་
བ་བཅུ་གཉིས་ལུགས་སུ་འབྱུང་བ་དང་ལུགས་ལས་ལྡོག་པ་དག་ཡིད་ལ་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
བྱས་ཏེ་རྒྱུན་དུ་ཞུགས་པའི་འབྲས་བུ་ཐོབ་བོ། །བཅོམ་ལྡན་འདས་ཀྱིས་
གྲོང་ཁྱེར་སྒྲ་སྒྲོགས་ན་གནས་པའི་སྐྱེ་བོའི་ཚོགས། དགེ་སློང་ཀ་ཏྱཱ་ཡ་ན་
ཆེན་པོསའདུལ་བར་གཟིགས་ནས། ཀ་ཏྱཱ་ཡ་ན་ཆེན་པོའི་འཁོར་ལྔ་བརྒྱ་
དང་བཅས་གྲོང་ཁྱེར་སྒྲ་སྒྲོགས་སུ་བཏང་ངོ༌། །ཀཱ་ཏྱ་ཡ་ནས་ཡུལ་དེར་
གདུལ་བྱའི་ཁམས་དབང་དང་མཐུན་པར་ཆོས་བསྟན། དེའི་ཚེ་གྲོང་ཁྱེར་
སྒྲ་སྒྲོགས་ན་ཁྱིམ་བདག་རྒྱལ་དང༌། སྐར་རྒྱལ་གཉིས་རབ་ཏུ་བྱུང་སྟེ་དགྲ་
བཅོམ་པ་ཐོབ་ནས་ཕུང་པོ་ལྷག་མེད་ཀྱི་དབྱིངས་སུ་མྱ་ངན་ལས་འདས་སོ།།
དེ་གཉིས་ཀྱི་ཉེ་དུ་དག་གིས་མཆོད་རྟེན་གཉིས་བྱས་སོ། །དེ་ནས་རྒྱལ་པོ་
ཨུ་ཏྲ་ཡ་ནས་གཞོན་ནུ་གཙུག་ཕུད་ཅན་རྒྱལ་སྲིད་ལ་བཞག བློན་པོའི་
མཆོག་ཧེ་རུ་ཀ་དང་བྷི་རུ་ཀ་གཉིས་བསྐོས། དེ་ནས་རྒྱལ་པོའི་ཁབ་ཀྱི་
གཟུགས་ཅན་སྙིང་པོས་རྒྱལ་པོ་ཨུ་ཏྲ་ཡ་ན་ཁྲིད་དེ་བཅོམ་ལྡན་འདས་ཀྱི་
དྲུང་དུ་སོང་ནས་རབ་ཏུ་བྱུང་ཞིང་བསྙེན་པར་རྫོགས། དེ་ནས་རྒྱལ་པོ་
གཙུག་ཕུད་ཅན་གྱི་རྒྱལ་སྲིད་ཆོས་མ་ཡིན་པར་བརྩམ་པ་ན། བློན་པོའི་
མཆོག་གཉིས་ཀྱིས་ལན་གསུམ་དུ་བཟློག་པ་ན་འདི་གཉིས་ཡབ་ཀྱིས་
བསྐོས་པ་ཡིན་པས་གསོད་པར་མི་བྱེད་ཀྱི་ངའི་མིག་སྔར་འདུག་པར་མི་བྱའོ།།
ཞེས་སྐྱོན་ཆགས་པ་གཉིས་བློན་པོར་བསྐོས་སོ། རྒྱལ་བློན་དེ་རྣམས་ཀྱིས་
ཆོས་མིན་བྱས་སོ། །དེ་ལྟར་ཚོང་པ་རྣམས་ལས། ཨུ་ཏྲ་ཡ་ནས་གསན་པའི་
ཚེ་གཙུག་ཕུད་ཅན་སོགས་ཆོས་མིན་ཀྱི་སྤྱོད་པ་ལས་བཟློག་པའི་ཆེད་དུ་
རང་ཡུལ་དུ་བྱོན་པ་ན། བློན་པོ་སྐྱོན་ཆགས་ པ་ གཉིས་དང༌། རྒྱལ་པོ་
གཙུག་ཕུད་ཅན་གྱི་རྒྱལ་པོ་འོང་བ་ཤེས་ཏེ་རྒྱལ་པོ་གསོད་པའི་གཤེད་མ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བསྐོས་ནས་བཏང་ངོ༌། །རྒྱལ་པོ་གཤེད་མ་དེ་དག་དང་འཕྲད་ནས་གཏམ་
དྲིས་པས་ལྷ་བདག་ཅག་ཁྱོད་བགྲོངས་པའི་གཤེད་མར་མངགས་སོ་སྨྲས།
རྒྱལ་པོས་རབ་ཏུ་བྱུང་བའི་དོན་དེ་ངས་ད་དུང་མ་ཐོབ་ཀྱིས། རེ་ཞིག་སྡོད་
ཅིག་གསུངས་ཏེ་གྲོས་བྱས། དེ་ནས་རྒྱལ་པོས་ཤིང་དྲུང་དུ་སྐྱིལ་མོ་ཀྲུང་
བཅས་ཏེ་བརྩོན་འགྲུས་བརྩམ་པས་དགྲ་བཅོམ་པ་ཉིད་ཐོབ་བོ། །དེ་དག་
གིས་གལ་ཏེ་རྒྱལ་པོ་གཙུག་ཕུད་ཅན་གྱིས་བདག་ཅག་ལ་རྒྱལ་པོ་འཆི་བའི་
ཚེ་ཅི་ཞིག་སྨྲས་ཞེ་ན་ཇི་ལྟར་བརྗོད། རྒྱལ་པོས། རྒྱལ་སྲིད་ཕྱིར་ནི་ཕ་བསད་
པས། །བསོད་ནམས་མ་ཡིན་མང་པོ་བསྐྱེད། །ང་ནི་ཡོངས་སུ་མྱ་ངན་
འདའ། །ཁྱེད་ནི་མནར་མེད་འགྲོ་བར་འགྱུར། །ཞེས་བརྗོད་དོ། །གཤེད་
མས་རྒྱལ་པོའི་མགོ་བོ་བཅད་ནས་བསད་དོ། །དེ་དག་གིས་ལྷུང་བཟེད་
དང་ཆོས་གོས་དང་འཁར་གསིལ་ཁྱེར་བློན་པོ་སྐྱོན་ཆགས་པ་གཉིས་དང་
རྒྱལ་པོ་ལ་གཏད་གཙུག་ཕུད་ཅན་ལ་རྒྱལ་པོ་འཆི་ཁའི་ཚིགས་བཅད་སྨྲས་
པས་མྱ་ངན་གྱིས་ནོན་ཏོ། །མྱ་ངན་བསལ་བའི་ཆེད་དུ་བློན་པོ་སྐྱོན་ཆགས་
གཉིས་ཀྱིས་གསང་སྟེ། རྒྱལ་དང་སྐར་རྒྱལ་གཉིས་ཀྱིས་མཆོད་རྟེན་ལ་
ཁུང་བུ་གཉིས་བརྐོས་ནས་དེར་བྱི་ལའི་ཕྲུ་གུ་གཉིས་བཞག་སྟེ་ཉི་མ་རེ་
བཞིན་ཤ་ཡིས་གསོས་ཏེ་མཆོད་རྟེན་ལ་བསྐོར་བ་བྱེད་པ་བསླབ་པ་དང་།
མས་ཀྱང་གཙུག་ཕུད་ཅན་ཁྱོད་སྐྱེས་པ་གཞན་གྱི་བུ་ཡིན་ཞེས་སྨྲས་པ་དང་།
རྒྱལ་པོ་ལ་བློན་པོ་སྐྱོན་ཆགས་པ་ གཉིས་ ཀྱིས་དགྲ་བཅོམ་པ་གཏན་
ནས་མ་མཆིས། རྒྱལ་དང་སྐར་ རྒྱལ་ གཉིས་ ལ་ དད་ པས་ བྱིན་པ་ ཆུད་
གཟན་པས་བྱི་ལའི་སྐྱེ་གནས་སུ་མཆིས་ཞེས། རྒྱལ་པོ་འཁོར་བཅས་ཁྲིད་
48



s
ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དེ་མཆོད་རྟེན་གཉིས་ཀྱི་དྲུང་དུ་སོང་སྟེ་སྨྲས་པ། རྒྱལ་དང་སྐར་རྒྱལ་གཉིས་
ཉོན་ཅིག བདེན་པའི་ཚིག་འདིས་ཤ་འདི་ལོང་ལ་རང་རང་གིས་མཆོད་
རྟེན་ལ་བསྐོར་བ་བགྱིས་ཏེ་རང་རང་གི་ཁུང་བུར་ཞུགས་ཤིག་ཅེས་སྨྲས་པ་
དང་དེ་གཉིས་ཀྱིས་དེ་ལྟར་བྱས་སོ། །དེ་ནས་རྒྱལ་པོས་དགྲ་བཅོམ་པ་མེད་
པར་སེམས་སོ། །དེའི་ཚེ་ཀ་ཏྱཱ་ཡ་ན་འཁོར་ལྔ་བརྒྱ་སོགས་ ཀྱི་བསོད་
སྙོམས་ཀྱང་བཅད་དོ། །ཀ་ཏྱཱ་ཡ་ནས་གཙུག་ཕུད་ཅན་གྱིས་བདག་མཐོང་
ན་མི་དགའ་བར་གྱུར་ན་མི་རུང་ངོ་སྙམ་ནས་མཐའ་གཅིག་ཏུ་སོང་སྟེ་
བཞུགས་སོ། །རྒྱལ་པོས་ཀ་ཏྱཱ་ཡ་ན་མཐོང་ནས་བློན་པོ་རྣམས་ལ་རྒྱུ་མཚན་
དྲིས་པ་ན་བློན་པོ་སྐྱོན་ཆགས་གཉིས་ཀྱིས་ཁོ་བོ་ཕ་གསོད་པ་འདིའི་རྡུལ་
གྱིས་ མི་རེག་པར་ བྱའོ། །ཞེས་མཆིའོ། །རྒྱལ་ པོ་ ཁྲོས་ནས་ངའི་འཁོར་
ཐམས་ཅད་ཀྱིས་དགེ་སྦྱོང་མགོ་རེག་འདིའི་སྟེང་དུ་ས་སྤར་མོ་རེ་རེ་ཐོབ་
ཅིག་ཅེས་ཐམས་ཅད་ཀྱིས་ས་སྤར་རེ་གཏོར་བ་ན། རྒྱལ་པོ་དེ་དཔུང་ཆེ་
བས་འཕགས་པའི་སྟེང་དུ་ས་ཕུང་ཆེན་པོ་གནས་པར་གྱུར་པ་ན། འཕགས་
པས་དེའི་དབུས་སུ་ལོ་མ་མ་ཡིན་པའི་སྤྱིལ་བུ་སྤྲུལ་ཏེ་བཞུགས་སོ། །དེ་
ནས་བློན་པོའི་མཆོག་ཧེ་རུ་ཀ་དང་བྷི་རུ་ཀ་གཉིས་དང་། ཕྱུགས་རྫི་དག་
གིས་ས་ཕུང་དེ་ཕྱགས་པར་བརྩམ་པ་ན། འཕགས་པ་ཀ་ཏྱཱ་ཡ་ན་ཆེན་པོ་
བྱུང་ བ་ ལ་ བློན་ པོ་ གཉིས་ ཀྱིས་ དྲིས་ པ། འཕགས་ པ་ འདི་ ཅི་ ལགས།
འཕགས་པས། དེང་ནས་ཉི་མ་བདུན་ན་གྲོང་ཁྱེར་སྒྲ་སྒྲོགས་སས་ནོན་པར་
འགྱུར་རོ། །དེ་ཡང་ཉི་མ་དང་པོ་ན་རླུང་ཆེན་པོ་བྱུང་ནས་གྲོང་ཁྱེར་སྒྲ་
སྒྲོགས་ཀྱི་རྡོ་དང༌། གསེག་མ་དང༌། གྱོ་མོ་དག་མེད་པར་བྱེད་དོ། །ཉི་མ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གཉིས་པ་ལ་མེ་ཏོག་གི་ཆར་འབབ་བོ། །ཉི་མ་གསུམ་པ་ལ་གོས་ཀྱི་ཆར།
བཞི་པ་ལ་དངུལ་གྱི་ཆར། ལྔ་པ་ལ་གསེར་གྱི་ཆར་འབེབས་པར་འགྱུར་རོ།།
དེའི་འོག་ཏུ་ལས་མཐུན་པར་བྱས་པ་དེ་དག་ཐམས་ཅད་གྲོང་ཁྱེར་སྒྲ་
སྒྲོགས་སུ་འཇུག་པར་འགྱུར་ཞིང་ཉི་མ་དྲུག་པ་ལ་རིན་པོ་ཆེའི་ཆར་འབབ་
བོ། །ཉི་མ་བདུན་པ་ལ་སས་ཆར་འབབ་པར་འགྱུར་རོ། །ཞེས་གསུངས་པ་
ལྟར་རིམ་གྱིས་ཆར་བབས་པའི་ཚེ། ཉི་མ་དྲུག་པ་ལ་རིན་པོ་ཆེའི་ཆར་
བབས་པ་ན། ཀ་ཏུ་ཡ་ནས་བཀའ་བཞིན་བློན་པོ་ མཆོག་གཉིས་ཀྱིས་
རིན་པོ་ཆེ་དག་གིས་གྲུ་བཀང་ནས་བྲོས་ཏེ། ཕྱོགས་གཞན་ཞིག་ཏུ་ཧེ་རུ་
ཀའི་རྩལ་དང་བྷི་རུ་ཀའི་རྩལ་ཞེས་བྱ་བའི་གྲོང་རེ་རེ་བརྩིགས་ཏེ་གནས་
སོ། །ཉི་མ་བདུན་པ་ལ་སའི་ཆར་བབས་ནས་རྒྱལ་པོ་གཙུག་ཕུད་ཅན་
བྲོས་པར་བརྩམ་པ་དང་མི་མ་ཡིན་པ་དག་གིས་སྒོ་བཅད་དོ། །དེ་ནས་ཀ་
ཏྱཱ་ཡ་ན་མཉན་ཡོད་དུ་ཕྱིན་ནས་དགེ་སློང་རྣམས་ལ་དེ་དག་རྒྱས་པར་
བསྙད་དོ། །དགེ་སློང་རྣམས་ཐེ་ཚོམ་སྐྱེས་ནས་བཅོམ་ལྡན་འདས་ལ་ཞུས་
པ། བཅོམ་ལྡན་འདས་ཀྱིས། སྔོན་རི་བྲག་ཅིག་ན་རྔོན་པ་ཞིག་འདུག་པ་
དེས་རི་དྭགས་དང་བྱ་མང་འཛིན་པ་ལས། ཉིན་གཅིག་རང་སངས་རྒྱས་
ཤིག་དེར་བསོད་སྙོམས་བྱས་ཏེ། དེ་ཉིན་མིའི་དྲིས་རི་དྭགས་གཅིག་ཀྱང་
མ་ཟིན་ནས། རྔོན་པས་རང་སངས་རྒྱས་མཐོང་ནས་མདའ་དུག་ཅན་གྱིས་
བསྣུན་ཏོ། །རང་སངས་རྒྱས་དེ་ནམ་མཁར་འཕགས་ནས་རྫུ་འཕྲུལ་མང་
པོ་བསྟན་པས་རྔོན་པ་ཤིན་ཏུ་དད་ནས་བཟོད་པར་གསོལ། དེའི་གདུང་
མཆོད་རྟེན་བརྩིགས་ནས་མཆོད་པ་ཆེར་བྱས་ཏེ་སྨོན་ལམ་བཏབ་བོ། དེ་
ར



- -- རྣཐ-
ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དུས་རྔོན་པ་ནི་དགེ་སློང་ཨུ་ཏྲ་ཡ་ནའོ། །རང་སངས་རྒྱས་ལ་དུག་མདས་
བསྣུན་པས་དམྱལ་བ་མནར་མེད་དུ་སྐྱེས་ཤིང་ཚེ་རབས་ལྔ་བརྒྱར་རི་
དྭགས་སུ་གྱུར་ནས་དུག་མདས་བསད་ཅིང་ད་ལྟ་དགྲ་བཅོམ་པ་ཐོབ་ཀྱང་
མཚོན་གྱིས་བགྲོངས་སོ། །མཆོད་པ་བྱས་ནས་སྨོན་ལམ་བཏབ་པའི་རྒྱུས་
རྒྱལ་པོར་སྐྱེས་ནས་རབ་ཏུ་བྱུང་ཞིང་དགྲ་བཅོམ་པ་ཐོབ་བོ། །ཞེས་གསུངས།
༼༤༥༽ ། དང་པོ་དམྱལ་བ་ལ་སོགས་ཀྱི་སྐབས། ཡིད་ བཞིན་མཛོད་འགྲེལ་ ལས། ངན་
སོང་གི་དང་པོ་དམྱལ་བ་ནི། འཛམ་བུ་གླིང་གི་ས་འོག་གངས་རི་ཏི་སེའི་
ཐད་ནས་ཐུར་དུ་དཔག་ཚད་ཉི་ཁྲི་ན་སེམས་ཅན་དམྱལ་བ་ཆེན་པོ་མནར་
མེད་པའི་གནས་ཡོད་དེ། ལྕགས་ཀྱི་ཁང་པ་དཔངས་དང་རྒྱར་དཔག་ཚད་
ཉི་ཁྲི་ཡོད་པ་སྟེ། འཛམ་བུ་གླིང་ནས་དེའི་ས་གཞི་ལ་མ་ཐུག་བར་སྟེང་འོག་གི་
མཆན།བཞི་ཁྲི་ཡོད་དོ། །དེའི་སྟེང་ཉི་ཁྲིའི་ཆ་ལ་ཚ་བ་དང་། རབ་ཏུ་ཚ་བ་
དང༌། ངུ་འབོད་དང༌། ངུ་འབོད་ཆེན་པོ་དང་། བསྡུས་འཇོམས་དང༌། ཐིག་
ནག་དང་། ཡང་སོས་རྣམས་གོང་དུ་བརྩེགས་མར་ཡོད་དོ། །དེ་དག་གི་བར་
ན་དཔག་ཚད་ཉིས་སྟོང་ཉིས་སྟོང་གིས་བཅད་པའོ། །ཚ་དམྱལ་གྱི་གནས་
དེ་དང་འདབས་འབྱོར་དུ་གྲང་དམྱལ་བརྒྱད་པོ་ཡང་། ཚ་དམྱལ་རྣམས་ལ་
འགྲན་པ་བཞིན་དུ་གནས། ཡང་སོས་ནས་བྱང་དུ་དཔག་ཚད་ཉི་ཤུ་ན་ཆུ་
བུར་ཅན་གྱི་གནས་ཡོད་པ་ལྟར་དེའི་འོག་ནས་འོག་གི་ཆུ་བུར་རྡོལ་བ་ཅན་
དང༌། ཨ་ཆུ་ཆུ་ཟེར་བ་དང༌། ཀྱི་ཧུད་ཟེར་བ་དང༌། སོ་ཐམ་ཐམ་པ་དང་།
ཨུཏྤལ་ལྟར་གས་པ་དང་། པདྨ་ལྟར་གས་པ་དང་། པདྨ་ཆེན་པོ་ལྟར་གས་པ་
སྟེ། རིམ་པ་ལྟར་ཚ་བའི་དམྱལ་བ་འོག་མ་ནས་བྱང་དུ་དཔག་ཚད་ཉི་ཤུ་ཉི་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཤུ་ན་ཡོད་དོ། །ཞེས་དང་། ཡིད་བཞིན་མཛོད་ཀྱི་དཀའ་འགྲེལ་ལས། ཚ་
དམྱལ་གྱི་གནས་ནི་མཛོད་དང་མཐུན་ལ་དེ་དང་འདབས་འབྱོར་དུ་གྲང་
དམྱལ་བརྒྱད་གསུངས་པས། སྟེང་འོག་གི་བར་ཐད་དཔག་ཚད་ཉིས་སྟོང་
ཉིས་སྟོང་གིས་ཆོད་པར་གསུངས་ཏེ། སའི་དངོས་གཞི་ལས་ཀྱང་གྲང་དམྱལ་
གྱི་ཆ་ཚད་འདི་བཞིན་གསུངས་ཤིང༌། དེ་ལྟར་ན་འདི་ནས་ཡང་སོས་ཀྱི་
བར་ལ་དཔག་ཚད་དྲུག་སྟོང་ཡོད་པར་མངོན་ནོ། །ཞེས་གསུངས་སོ།།
དམྱལ་བའམ་གཤིན་རྗེའི་སྡེ་དཔོན་གྱི་མིང་། ཆོས་ཀྱི་རྒྱལ་པོ་དང་ཉི་མའི་
བུ་དང༌། མཐར་བྱེད། གཤིན་རྗེའི་རྒྱལ་པོ་སོགས་ཟེར། དེ་ཡང་ལས་ཀྱི་
གཤིན་རྗེ་ཡབ་ཡུམ་དང༌། འཁོར་ལྕགས་མཁར་བཅུ་དྲུག་གི་བདག་པོ་
གཤེད་ཆེན་བཞི་ལ་སོགས་པ་ཡི་དྭགས་ཀྱི་ཡུལ་ན་བཞུགས་ཤིང་དགེ་
སྡིག་གི་སྟངས་གཅོད་པའི་དམྱལ་བའི་རྒྱལ་པོ་ལྟ་བུ་ཡིན་ལ། ཕྱོགས་སྐྱོང་
གི་ནང་ནས་ལྷོ་ཕྱོགས་སྐྱོང་བ་ཡིན་ནོ། །
༼༤༠༽ ༑ དེ་དག་གི་རྣམ་སྨིན་གྱི་འབྲས་བུ་ནི་སོགས་ཀྱི་སྐབས། འདིར་ འཕེན་ རྫོགས་ ཀྱི་
སྒོ་ནས་དབྱེ་ན་མུ་བཞི་ཡོད་དེ། འཕེན་བྱེད་དགེ་བས་འཕངས་ཀྱང་རྫོགས་
བྱེད་ སྡིག་ པས་ རྫོགས་ པ་ མི་ དབུལ་ བོ་ ལྟ་བུ། འཕེན་ བྱེད་ སྡིག་ པས་
འཕངས་ཀྱང་རྫོགས་བྱེད་དགེ་བས་རྫོགས་པ་ཀླུ་འབྱོར་ལྡན་ལྟ་བུ། འཕེན་
རྫོགས་ གཉིས་ཀ་མི་དགེ་བས་བྱས་པ་དམྱལ་བའི་སེམས་ཅན་ལྟ་བུ།
འཕེན་རྫོགས་གཉིས་ཀ་དགེ་བས་བྱས་པ་འཁོར་ལོས་བསྒྱུར་རྒྱལ་ལྟ་བུའོ།།
འཕེན་བྱེད་ཀྱི་ལས་ཞེས་པ་ནི་གནས་རིས་གང་དུ་སྐྱེ་བར་བྱེད་པའི་ལས་
ཡིན་ནོ། །རྫོགས་བྱེད་ཀྱི་ལས་ནི། སྐྱེ་བ་དེ་ལ་བདེ་བ་དང་སྡུག་བསྔལ་གྱི་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
མྱོང་བ་ཅི་ཙམ་ཡོད་པ་སྐྱེད་ཀྱང་རྫོགས་པར་བྱེད་པའི་ལས་ཡིན་པར་
གསུངས་སོ། །དེའང་རྫོགས་བྱེད་ལ་ངེས་པ་མེད་དེ། བདེ་འགྲོར་ཡང་ཡན་
ལག་དང་ཉིང་ལག་དབང་པོ་མ་ཚང་བ་དང་མདོག་མི་སྡུག་པ་དང་། ཚེ་
ཐུང་བ་དང་། ནད་མང་བ་དང༌། དབུལ་བ་སོགས་ནི་མི་དགེ་བའི་བྱེད་
ལས། དུད་འགྲོ་དང་ཡི་དྭགས་ལའང་དཔལ་འབྱོར་ཕུན་སུམ་ཚོགས་པ་ཡོད་
པ་ནི་དགེ་བས་བྱེད་པའོ། །དེའང་འཕེན་བྱེད་ཀྱི་ལས་གཅིག་གིས་སྐྱེ་བ་དུ་མ་
འཕེན་པ་ཡང་ཡོད་དེ། ཚེ་དང་ལྡན་པ་འཕགས་པ་མ་འགགས་པས་བདག་
ནི་སྔོན་རྩྭ་ཐུན་དུ་གྱུར་པའི་ཚེ་རང་སངས་རྒྱས་ཞིག་ལ་བསོད་སྙོམས་གཅིག་
ཕུལ་བའི་བསོད་ནམས་གཅིག་པུ་དེའི་རྣམ་པར་སྨིན་པས་སུམ་ཅུ་རྩགསུམ་
གྱི་ལྷར་ལན་བདུན་སྐྱེས་པ་དང་འཁོར་བསྒྱུར་དུ་ལན་བདུན་སྐྱེས་ནས།
ད་ལྟ་ཡང་ཤཱཀྱ་ཕྱུག་པོར་སྐྱེས་སོ་ཞེས་པ་ལྟ་བུ་དང༌། ལས་དུ་མས་དུ་མ་
འཕེན་པའང་ཡོད་དེ་འཕགས་པ་ཉེར་སྡེ་ལྟ་བུ་ལས་དུ་མའི་རྐྱེན་གྱིས་
གསོས་ནས་ལུས་དུ་མ་གྲུབ་པ་ལྟ་བུ་ནི་མདོ་སྡེ་པ་ཡན་ཆད་འདོད་དོ། །
མཛོད་ འགྲེལ་ བདེན་ གཉིས་ ཤིང་རྟ་ལས། ལས་ དུ་ མས་ ལུས་ གཅིག་
འཕེན་པའང་ཡོད་དེ། ལྷས་སྦྱིན་གྱིས་ཚེ་རབས་དུ་མར་བསགས་པའི་ལས་
ཀྱིས་དགེ་སློང་གི་གཟུགས་ལ་སྡིག་སྤྱོད་ཅན་དུ་འགྱུར་བ་ལྟ་བུ་དང༌། ལས་
གཅིག་གིས་སྐྱེ་བ་གཅིག་ལས་མི་འཕེན་པ་ཡང་ཡོད་དེ་རང་གི་བུ་ལ་སྙིང་
རྗེ་སྐྱེས་པས་བུད་མེད་ཚངས་པར་སྐྱེས་པ་ལྟ་བུའོ། །དེ་དག་ནི་དགེ་སྡིག་
གང་ཡིན་ཀྱང་ཞིང་དང་བསམ་པ་དང་། ནན་ཏན་གྱི་རྒྱུན་དུ་བྱེད་པ་སོགས་
རྒྱུ་སྟོབས་ཆེ་ཆུང་གི་དབང་གིས་དེ་ལྟར་གྲུབ་པའོ། །རྣམ་སྨིན་མྱུར་བའི་སྒོ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ནས་དབྱེ་ན་མཐོང་ཆོས་མྱོང་འགྱུར་གྱི་ལས་ནི་ཚེ་དེ་ལ་བྱས་པའི་ལས་སྟོབས་
ལྡན་ཚེ་དེ་ཉིད་དུ་སྨིན་པ་ལྷས་སྦྱིན་གྱིས་བཅོམ་ལྡན་འདས་ལ་སེན་མོའི་
དུག་བརྩམ་པར་གཟས་པ་ལས་དེ་ཉིད་དུ་དམྱལ་བའི་མེ་གྲུབ་པ་ལྟ་བུ།།
འཕེན་བྱེད་ནི་ལས། འཕེན་བྱ་ནི་གང་ཟག །འཕངས་འབྲས་སམ་འཕང་བྱ་
དང་ངོ་བོ་གཅིག་པའི་རྣམ་སྨིན་ཡིན་ནོ། །འཕེན་བྱེད་ཀྱི་ལས་སེམས་པ་
ཡིན་ཏེ། ངན་ འགྲོའི་ སྲོག་ དབང་ལྡན་ མིན་ འདུ་ བྱེད་ཡིན་ པའི་ ཕྱིར་ རོ།
དགེ་བའི་འབྲས་བུ་རྒྱལ་པོ་གསལ་རྒྱལ་གྱི་བུ་མོ་རྡོ་རྗེ་ལྟ་བུ། སྐྱེས་ནས་
མྱོང་འགྱུར་གྱི་ལས་ནི། སྐྱེ་བ་འདིའི་ཕྱི་མར་སྐྱེས་མ་ཐག་ཏུ་རྣམ་སྨིན་མྱོང་
བོར་འགྱུར་བ་མཚམས་མེད་པ་དང་ཉེ་བའི་མཚམས་མེད་པ་དང་ལྔའི་ལས་
ལྟ་བུ་ལན་གྲངས་གཞན་ལ་མྱོང་འགྱུར་གྱི་ལས་ནི་སྐྱེ་བ་གསུམ་ཕན་ཆད་
ནས་བརྒྱ་སྟོང་གི་བར་རྣམ་སྨིན་མྱོང་བར་འགྱུར་བའི་ལས་ལྟ་བུ། མྱོང་
བར་མ་ངེས་པའི་ལས་ནི་ལས་བསགས་ཀྱང་སོ་སོའི་གཉེན་པོ་སོགས་ཀྱིས་
བཅོམ་ནས་རྣམ་སྨིན་འབྱིན་པར་མ་ངེས་པ་སྟེ་བཞིར་གསུངས་སོ། །བྱས་
བསགས་ཡིན་མིན་གྱི་དབྱེ་བ་ནི། ལས་དཀར་པོ་ལ་མཚོན་ན། བྱས་ལ་
བསགས་པའི་ལས་ནི་དད་པས་དཀོན་མཆོག་མཆོད་པ་ལྟ་བུ། མ་བྱས་ལ་
བསགས་པའི་ལས་ནི་གཞན་གྱི་དགེ་བ་ལ་རྗེས་སུ་ཡི་རངས་པ་ལྟ་བུ། བྱས་
ལ་མ་བསགས་པའི་ལས་ནི་སེམས་གཡེང་བས་བཟླས་བརྗོད་ལྟ་བུ། མ་བྱས་
ཤིང་མ་བསགས་པའི་ལས་ནི་ཀུན་སློང་བཏང་སྙོམས་ལས། རྣམ་པར་སྨིན་
པའི་འབྲས་བུ་འབྱིན་མི་ནུས་པས་ལུང་མ་བསྟན་པ་སྟེ་མུ་བཞིའོ། །ལས་
ནག་པོ་ལ་མཚོན་ན། བྱས་ལ་བསགས་པའི་ལས་ནི། ཀུན་སློང་དྲག་པོས་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
བསམ་བཞིན་ བྱེད་ པ།༡ དངོས་ གཞིའི་ ལས་དེ་ རྫོགས་ པར་ བྱས་པ།༢
རྗེས་སུ་འགྱོད་པ་མེད་ཅིང་༣ཡི་རང་བ།༤ དེ་ཉིད་འཇོམས་བྱེད་ཀྱི་གཉེན་
པོ་མེད་པ།། འབྲས་བུ་སྨིན་ངེས་ཀྱི་ནུས་པ་ཡོད་པ་དང་དྲུག་ཚང་བ་ཡིན་
ནོ། །བྱས་ལ་མ་བསགས་པའི་ལས་ནི། གོང་གི་དྲུག་པོ་མ་ཚང་བས་ལས་
བྱས་ཀྱང་འབྲས་བུ་ཇི་ལྟ་བ་བཞིན་སྨིན་པར་མ་ངེས་པ་ཡིན་ནོ། །གཞན་
གཉིས་པོ་གོང་གི་ལྡོག་ཆ་ལས་ཤེས་སོ། །དེའང་དགེ་སྡིག་གང་ལ་བསམ་
པ་མཉམ་པར་ཞུགས་པ་ཐམས་ཅད་བྱེད་པ་པོ་གཅིག་བཞིན་དུ་འདྲ་བར་
ཐོབ་པ། དམག་ལ་སོགས་པ་ལྟ་བུ་ཡིན་ཏེ། མཛོད་ལས། དམག་ལ་སོགས་
པ་དོན་གཅིག་ཕྱིར། །ཐམས་ཅད་བྱེད་པ་པོ་བཞིན་ལྡན། །ཞེས་སོ། །དགེ་
སྡིག་གང་ལའང་རྗེས་སུ་ཡི་རང་བྱས་ནས་བྱེད་པ་པོ་དང་འདྲ་བར་དགེ་རྩ་
དང་སྡིག་པ་ཐོབ་པ་དང་། རྗེས་སུ་འགྱོད་པ་བྱས་ན་དགེ་སྡིག་གང་ཡང་
འཛད་པར་གསུངས་པ་དང༌། ཐབས་ལ་མཁས་ན་སྡིག་པ་ཆེན་པོ་ཡང་
མྱུར་དུ་བྱང་བ་དང་། དགེ་རྩ་ཆུང་ངུར་བྱས་པ་ཡང་ཚད་མེད་པར་འཕེལ་བ་
ལ་སོགས་པའོ། །དེ་ལྟར་འཁོར་བར་སྐྱེ་བ་འགྲུབ་བྱེད་ཀྱི་ལས་དེ་ཡང་དང་
པོ་ཉོན་མོངས་པའི་དབང་གིས་བྱུང་བ་ ཡིན་ལ། མཐར་ ཡང་ སྲེད་པ་ལ་
སོགས་པའི་ཉོན་མོངས་པས་གསོས་མ་བཏབ་ན་སྐྱེ་བའི་འབྲས་བུ་མི་འབྱིན་
པས་ཉོན་མོངས་པ་ནི་ཀླུ་གང་དུ་གནས་སར་ཆུ་ཡོད་པ་དང་། ཤིང་རྣམས་
སྐྱེ་བའི་རྩ་བ་ལྟ་བུ་དང༌། མྱུ་གུ་སྐྱེ་བར་བྱེད་པའི་ས་བོན་ལྟ་བུ་དང་། མེ་
འབྲས་རྣམས་བསྐྱེད་པའི་ལྗོན་པ་ལྟ་བུར་འཁོར་བ་སྐྱེད་བྱེད་ཡིན་ལ།
འཁོར་བའི་རྒྱུ་ཀུན་འབྱུང་གི་བདེན་པ་ལས་ཉོན་གཉིས་དང༌། འཁོར་བའི་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
འབྲས་བུ་སྡུག་བསྔལ་གྱི་བདེན་པ་ནི་སྣོད་བཅུད་གཉིས་ཡིན་ནོ། །ལས་
སྟོབས་ཆེ་ཆུང་གིས་དབྱེ་བ་ནི། སྤྱིར་སྤང་བྱའི་འབྲས་བུ་འཕངས་ཀྱང་
གཉེན་པོའི་བསྒྱུར་བར་ནུས་པའི་ཕྱིར་གཉེན་པོའི་ལས་སྟོབས་ཆེ་བའོ།།
ཇི་ལྟར་སྣང་ཚུལ་གྱི་སྒོ་ནས་དབྱེ་ན། སྣང་འགྱུར་ཐུན་མོང་བའི་ལས་ནི།
ལས་མཐུན་སྣང་བསགས་པ་ལས་ཕྱི་སྣོད་འཇིག་རྟེན་གྱི་སྣང་བ་ཞིང་དེའི་
འགྲོ་བ་རྣམས་ལ་ཕྱོགས་གཅིག་ཏུ་འཆར་བ་ལྟ་བུ། མྱོང་འགྱུར་ཐུན་མིན་གྱི་
ལས་ནི་སེམས་ཅན་རང་རང་གི་ལས་སྣང་གི་བསྒྲིབས་པས་གནས་ལུས་
ལོངས་ སྤྱོད་ སོ་ སོར་ཐ་དད་པར་བདེ་སྡུག་ ཉམས་སུ་མྱོང་བ་ལྟ་བུའོ།།
རིགས་མཐུན་མི་མཐུན་གྱི་དབྱེ་ན་མཐའ་གཅིག་ཏུ་རྣམ་པར་དཀར་བའི་
ལས་ནི་བསམ་སྦྱོར་གཉིས་ཀ་རིགས་མཐུན་གཅིག་ཏུ་དཀར་བའི་དགེ་
བའི་ལས་ལམ་རྫོགས་པ་དད་པས་བླ་མ་མཆོད་པ་ལྟ་བུ་དང༌། མཐའ་
གཅིག་ཏུ་རྣམ་པར་གནག་པའི་ལས་ནི། བསམ་སྦྱོར་གཉིས་ཀ་རིགས་
མཐུན་གཅིག་ཏུ་གནས་པས་མི་དགེ་བའི་ལས་ལམ་རྫོགས་པ་གསོད་སེམས་
ཀྱིས་སྲོག་གཅོད་པ་ལྟ་བུ། དཀར་ནག་འདྲེས་པའི་ལས་ནི། བསམ་པ་དཀར་
ལ་སྦྱོར་བ་གནག་པས་མང་པོ་སྐྱོབས་ཕྱིར་གསོད་པ་ལྟ་བུ། གསོད་ཕྱིར་སྦྱིན་
པ་གཏོང་བ་ལྟ་བུ་བསམ་པ་གནག་ལ་སྦྱོར་བ་དཀར་བ་རྣམས་སོ། །དེ་ལྟར་
འདྲེས་མའི་ལས་ཀྱིས་འདོད་པར་བདེ་སྡུག་སྤེལ་མར་མྱོང་བར་བྱེད་པའོ།།
དེའང་ལས་ཀྱི་ངོ་བོ་དཀར་ནག་འདྲེས་མ་མིན་ཀྱང་བྱེད་ལས་ལས་དེ་ལྟ་
བུར་བཞག་པའོ། །དཀར་ནག་གི་ལས་དེ་དག་ཟད་པར་བྱེད་པ། ཟག་མེད་
ཀྱི་ལས་ནི་མི་དཀར་མི་གནག་པ་ཞེས་གསུངས་སོ། །སེམས་པའི་ལས་ནི།



ཟ--
--
ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
སེམས་མངོན་པར་འདུ་བྱེད་པ་ཡིད་ཀྱི་ལས་ཏེ། བསོད་ནམས་བསོད་མིན་
མི་གཡོ་བའོ།།བསམ་པའི་ལས། ལུས་ངག་ཡིད་ཀྱི་ལས་དགེ་མི་དགེ་བའོ།།
སེམས་པ་ལས་གྱུར་པའི་ལས་གང་ཞེ་ན། གཞན་གྱིས་མི་འདོད་བཞིན་
འདི་སྐྱེས་ཞེས་བསྒོ་བ་སེམས་པ་ལས་གྱུར་པ་དང་མི་དགེ་བ་སྤྱོད་པ་ལྟ་བུ་
དང་གཞན་གྱིས་གསོལ་བ་བཏབ་པ་མི་འདོད་བཞིན་འདི་བྱས་ན་ལེགས་
ཞེས་འཛིན་བཅུག་ནས་སེམས་པ་ལས་གྱུར་པ་དང་། སྐྱོན་ཡོན་མི་ཤེས་པས་
མངོན་ཞེན་མེད་པ་སེམས་པས་རང་དགར་ལས་གྱུར་པ་དང༌། མི་དགེ་
བའི་རྩ་བ་ལ་མངོན་པར་ཞེན་པའི་སེམས་པ་མངོན་ཞེན་དྲག་པོས་མི་དགེ་བ་
སྤྱོད་པ་ལས་གྱུར་པ་དང་། ཆོས་འདོད་ཀྱང་ཕྱི་མར་ཡིད་དུ་འོང་བའི་ཆེད་
མི་དགེ་བ་སྤྱོད་པ་ཕྱིན་ཅི་ལོག་གི་སེམས་པ་ལས་གྱུར་པའོ། །དང་པོ་
གསུམ་རྣམ་སྨིན་ངེས་ པར་ མྱོང་ བའི་ ངེས་ པ་ མེད་ པས་ བྱས་ ཀྱང་ མ་
བསགས་པ་དང༌། རྩ་བར་མངོན་ཞེན་དང་ཕྱིན་ཅི་ལོག་པའི་བསམས་པ་
ལས་བྱུང་བའི་ལས་བྱས་ཤིང་བསགས་པའི་རྣམ་སྨིན་ནི་མྱོང་བར་མི་
འགྱུར་བར་མ་ཡིན་ནོ། །ལས་བྱེད་པ་ནི་ཀུན་ཏུ་སྤྱོད་པས་སོ། །བསགས་
པའི་བག་ཆགས་ཀུན་གཞིའི་རྣམ་པར་ཤེས་པ་ལ་རྣམ་པར་སྨིན་པའི་ས་བོན་
གསོས་པས་འཕེལ་བའོ། །འཕེན་པ་ནི་རྣམ་སྨིན་འཕེན་པ། རྫོགས་བྱེད་ནི་
སྐྱེས་པ་ན་འདོད་མི་འདོད་མྱོང་བའོ། །ལས་མང་པོ་དང་ལྡན་པ་ཅི་ལྟར་རིམ་
གྱིས་སྨིན་ཞེ་ན། གང་ཤིན་ཏུ་ལྕི་བ་སྔོན་ལ་སྨིན་པ་དང་། ཡང་ན་འཆི་དུས་
གང་མངོན་གྱུར་དང་གང་གོམས་པའོ། །ཡང་ན་ཐོག་མར་སྤྱད་པ་དེ་ཐོག་
མར་སྨིན་པར་འགྱུར་རོ། །སེམས་ཅན་རྣམས་ཚེ་དང་ལས་དང༌། བསོད་
57



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ནམས་ཟད་ པས་ མཐོ་རིས་སོགས་ནས་འཆི་འཕོ་བའོ། །བསོད་ནམས་
ཟད་པས་དུས་མིན་འཆི་བ་སྟེ། དེ་ལྟར་སྙོམས་འཇུག་གི་རོ་མྱོང་བས་བསོད་
ནམས་ཟད་དེ་དུས་ལ་མ་བབས་ཀྱང་འཆིའོ། །ལས་ཟད་པ་ནི། དེར་སྐྱེས་
ནས་མྱོང་འགྱུར་དང༌། སྔོན་གྱི་ལན་གྲངས་གཞན་ལ་མྱོང་འགྱུར་གྱི་ལས་
ཡོངས་སུ་གཏུག་པའོ། །
༼༩༢༽ ། སྔོན་ཤཱཀྱ་རྣམས་ཉ་པར་གྱུར་པའི་ཚེ་སོགས་ཀྱི་སྐབས། ཤཱཀྱ་ རྣམས་ གསོད་ པར་
བྱའོ་ཞེས་དཔུང་ཚོགས་བཞི་བཤམས་པ་དང༌། སྟོན་པས་ད་དུང་ཤཱཀྱ་
རྣམས་བདེན་པ་མ་མཐོང་བར་འཕགས་སྐྱེས་པོའི་དམག་ཐེབ་ན་མི་རུང་
བར་དགོངས་ནས་ལམ་ཁར་ཤིང་ལོའི་གདན་བཏིང་། གྲིབ་མ་ཆུང་ངུ་ཞིག་
ལ་བཞུགས་པས་འཕགས་སྐྱེས་པོས་ཤིང་བཟང་པོ་བཞག་ནས། འདི་ན་
ཅིའི་ཕྱིར་བཞུགས་ཞེས་ཞུས་པས། འདི་ནི་ངའི་ཉེ་དུ་རྣམས་ ཀྱིས་སྐྱེད་
བསྐྱེད་པ་ཡིན་པས་གཉེན་བཤེས་ཀྱི་གྲིབ་མ་འདི་ནི་རབ་ཏུ་བསིལ་ལོ་
ཞེས་པས་ཉེ་དུ་ལ་བརྩེའོ་སྙམ་ནས་དམག་ཕྱིར་རེ་ཞིག་ལོག་གོ། །དེ་ནས་
སྟོན་པས་ཤཱཀྱ་རྣམས་ལ་ཆོས་བསྟན་པས་ཕལ་ཆེར་བདེན་པ་མཐོང་། དེ་
རྗེས་ཤཱཀྱ་ཕལ་ཆེར་འཕགས་སྐྱེས་པོའི་དམག་གིས་བསད་པའོ། །སྟོན་པ་
མཉན་ཡོད་དུ་གཤེགས་ནས་འཕགས་སྐྱེས་པོ་མ་ལ་གནོད་དང་བཅས་
ཞག་བདུན་ན་མེས་ཚིག་ནས་དམྱལ་བར་སྐྱེ་བར་ལུང་བསྟན་པ་དེའི་ཚེ་རྒྱལ་
པོའི་སྐྱེད་མོའི་ཚལ་དུ་ཆབ་ཀྱི་ནང་དུ་ཁང་བཟང་ཀ་བ་གཅིག་པ་ཞིག་བགྱིས་
ཏེ་བཙུན་མོའི་འཁོར་དང་བཅས་ཏེ་གནས་པ་ལས་བཙུན་མོའི་འཁོར་ཞིག་
གིས་སྔས་ནང་ཚང་ཅན་སྟེང་དུ་ནོར་བུ་མེ་ཤེལ་བཞག་པ་ལས་མེ་མཆེད་
༨



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ནས་ཁང་བཟང་ཚིག་པ་ན་བཙུན་མོའི་འཁོར་རྣམས་བྲོས་ཤིང་འཕགས་
སྐྱེས་པོ་དང་མ་ལ་གནོད་གཉིས་བྲོས་པར་བརྩམ་པ་ལས་མི་མ་ཡིན་པ་
དག་གིས་སྒོ་བཅད་དེ་འཚིགས་ནས་དམྱལ་བར་སྐྱེས་སོ། །རྒྱལ་བྱེད་ཀྱི་
ཚལ་དུ་ཞབས་ལ་སེང་ལྡེང་གི་ཚལ་བ་ཟུག་གོ་གསུངས་མ་ཐག་ཚལ་བ་རྣོན་
པོ་མཐོ་གང་བ་ཙམ་ཞིག་བྱུང་བ་དང་། མོའུ་འགལ་གྱི་བུས་འདོར་བར་
བརྩམ་ཀྱང་སྐུལ་མ་ནུས་ནས་སྟོན་པ་ཚངས་པའི་འཇིག་རྟེན་གྱི་བར་དུ་
གཤེགས་ཀྱང་དེ་ཡི་རྗེས་སུ་འབྲང་ཞིང་མཉན་ཡོད་དུ་གཤེགས་ཏེ། ཕྱག་
གཡས་པས་ཞབས་གཡས་བཟུང་ནས་སེང་ལྡེང་གི་ཚལ་བ་རྩེ་གཟེངས་
པའི་སྟེང་དུ་བཞག་སྟེ་ཕུག་མ་ཐག་སྟོང་ཆེན་གཡོས་ཤིང་ཀུན་དགའ་བོར་
སྔོན་ཚངས་པ་གཡོ་ཅན་མདུང་གིས་བསད་པའི་ལས་ཀྱི་ལྷག་མའོ། །ཞེས་
གསུངས་སོ།།
༼༥༽ ༈ རྒྱས་པོ་ང་ལས་ནུ་སྔོན་དབུལ་པོར་གྱུར་པའི་ཚེ་སོགས་ཀྱི་སྐབས། སྔོན་ གྱི་ ཚེ་ འཛམ་
བུ་གླིང་འདིར་ཚེ་ལོ་དཔག་མེད་ཐུབ་པའི་དུས་ན། རྒྱལ་པོ་གུས་པ་ཅན་
ནམ་གསོ་སྦྱོང་འཕགས་ཀྱི་སྤྱི་བོ་ལ་སྒོ་ང་དང་འདྲ་བའི་ཤ་རྨེན་ཞིག་བྱུང་
སྟེ། དེ་གས་པའི་ནང་ནས་གཞོན་ནུ་གསེར་གྱི་མདོག་ཅན་ཞིག་སྐྱེས་པའི་
ཚེ་བཙུན་མོ་ཐམས་ཅད་ཀྱི་ནུ་མ་ནས་འོ་མ་རང་བྱུང་སྟེ། སོ་སོ་ནས་ང་ལས་
ནུས་ཞེས་བྱས་པས་དེའི་མིང་ལ་ང་ལས་ནུ་ཡང་ཟེར་རོ། །དེ་རྒྱལ་སྲིད་ཀྱི་
འབྱོར་པ་ཆེན་པོས་དགའ་ཞིང་རྩེད་མོ་རྩེ་བའི་ཡུན་དུ་བརྒྱ་བྱིན་དྲུག་ཚེ་
འཕོས་སོ། །དེ་ཆེར་སྐྱེས་པ་ན་ཡོན་ཏན་དང་ལྡན་པར་རིགས་ཏེ། ཡབ་
རྒྱལ་པོས་ཡུལ་གཅིག་གི་རྒྱལ་སྲིད་བྱེད་དུ་བཅུག་གོ། དེ་རྒྱལ་ཚབ་བྱེད་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད། །
པའི་ཡུན་ལ་བརྒྱ་བྱིན་དྲུག་ཚེ་འཕོས་སོ། །དེ་ནས་ཡབ་རྒྱལ་པོ་ཚེ་དུས་
བྱས། གཞོན་ནུ་སྤྱི་བོ་སྐྱེས་རྒྱལ་པོར་དབང་སྐུར་ཅིག་ཅེས་གསུངས། དེ་
ནས་རྒྱལ་ཆེན་བཞིས་རྒྱལ་པོར་དབང་སྐུར། ལྷ་དབང་གིས་རིན་པོའི་ཆེའི་
ཅོད་པན་ མགོ་ལ་བཅིངས། མི་རྣམས་ ཀྱིས་ཁྲི་དང་ཅོད་པན་ སོགས་མ་
བཅིངས་པའི་སྔོན་དུ་ལྷ་རྣམས་ཀྱིས་དེ་ལྟར་བྱས་སོ། །དེ་དང་མཉམ་དུ་
གསེར་གྱི་འཁོར་ལོ་ལ་སོགས་པ་རིན་ཆེན་སྣ་བདུན་ཀྱང་དེར་བྱུང་སྟེ།
གླིང་བཞི་ལ་དབང་བྱེད་པའི་འཁོར་ལོས་བསྒྱུར་རྒྱལ་ཆེན་པོར་གྱུར་ཏོ། །བུ་
ཡང་སྟོང་ཚང་བར་བྱུང་། དེ་ནས་ཟས་གོས་དང་། རོལ་མོ་དང་རིན་ཆེན་སྣ་
བདུན་ གྱི་ཆར་བབས་ནས་འཛམ་བུ་གླིང་འདིར་ལོ་ཁྲི་ཕྲག་མང་པོར་
སེམས་ཅན་རྣམས་ལ། ཕན་པ་རྗེས་སུ་བསྟན་ནས་བརྒྱ་བྱིན་དྲུག་འཕོས་
པའི་ཡུན་དུ་གནས་སོ། །དེ་ནས་གསེར་གྱི་འཁོར་ལོ་རིན་པོ་ཆེ་ནམ་མཁར་
འཕགས་པའི་རྗེས་སུ་རིན་པོ་ཆེ་གཞན་དང་དཔུང་གི་ཚོགས་བྱེ་བ་བརྒྱད་
འབུམ་དང་བུ་སྟོང་དང་བཅས་པ་ནམ་མཁའ་ལ་འཕགས་པས་ཤར་གྱི་
ལུས་འཕགས་གླིང་དུ་ཕྱིན་ནས་མི་ཐམས་ཅད་ཀྱིས་བསུ་ཞིང་རྒྱལ་པོ་བྱས་ཏེ་
བརྒྱ་བྱིན་དྲུག་གི་ཚེའི་ཡུན་དུ་གནས་སོ། །དེ་ནས་ནུབ་བ་ལང་སྤྱོད་དུ་སོང་
སྟེ་བརྒྱ་བྱིན་དྲུག་གི་ཡུན་ལ་གནས་སོ། །དེ་ནས་བྱང་སྒྲ་མི་སྙན་དུ་སོང་
ནས་དེར་རྒྱལ་པོ་བྱས་ནས་བརྒྱ་བྱིན་དྲུག་གི་ཚེའི་ཡུན་དུ་གནས་སོ། །དེ་
ནས་སུམ་ཅུ་རྩ་གསུམ་པའི་ལྷའི་གནས་སུ་ཆས་སོ། །དེར་རི་རབ་ནི་གསེར་
གྱི་རི་བདུན་གྱིས་བསྐོར་བ་ཡིན་པས་གསེར་གྱི་རི་དང་པོ་མུ་ཁྱུད་འཛིན་གྱི་
རིའི་རྩེ་མོར་བདེ་བའི་ཡོ་བྱད་ཐམས་ཅད་ལ་ལོངས་སྤྱོད་དེ་གནས་པའི་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཡུན་ལ་བརྒྱ་བྱིན་དྲུག་གི་ཚེ་འཕོས་སོ། །དེ་བཞིན་དུ་རྣམ་འདུད་དང་། རྟ་རྣ་
དང༌། ལྟ་ན་སྡུག་དང༌། སེང་ལྡེང་ཅན་དང༌། གཤོལ་མདའ་འཛིན་དང༌།
གཉའ་ཤིང་འཛིན་དྲུག་པོ་རེ་རེའི་རྩེ་མོར་བརྒྱ་བྱིན་དྲུག་རེ་དྲུག་རེ་ཚེ་
འཕོས་པའི་ཡུན་དུ་བསྡད་དོ། །དེ་ནས་གཉའ་ཤིང་འཛིན་ནས་སྟེང་གི་ནམ་
མཁའ་ལ་འཕགས་ཏེ། རིའི་རྒྱལ་པོ་རི་རབ་ཀྱི་སྟེང་དུ་ཆས་སོ། །དེའི་ཚེ་ལྷ་
རྣམས་སྐྲག་ནས་སྒོ་ཐམས་ཅད་བསྡམ་ཀྱང་། རྒྱལ་པོ་འཁོར་བཅས་དེར་
ཕྱིན་ནས་གཞུ་རྒྱུད་བསྒྲེངས་ཤིང་དུང་བུས་པ་ཙམ་གྱིས་ལྷའི་ཕོ་བྲང་གི་སྒོ་
བརྒྱ་ཕྲག་ཕྱེད་དང་བཅུ་གཉིས་པོ་དུས་གཅིག་ཏུ་ཕྱེས་ནས། བརྒྱ་བྱིན་གྱིས་
རྒྱལ་པོ་ང་ལས་ནུ་ལ་སྟན་ཕྱེད་བསྟབས་ཤིང་བརྒྱ་བྱིན་དང་སྟན་གཅིག་ལ་
འདུག་ནས་མངའ་དབང་མཉམ་པར་གྱུར་ཏེ་གནས་སོ། །དེའི་ཚེ་ལྷ་མིའི་
རྒྱལ་པོ་དེ་གཉིས་ལ་མིག་འཛུམ་མི་འཛུམ་དང་འགྲོ་ན་ལྷའི་མགྱོགས་བུལ་
ཙམ་གྱིས་ཁྱད་མ་གཏོགས་མེད་དོ། །དེར་བརྒྱ་བྱིན་དང་སྐལ་བ་མཉམ་པ་
ལྷའི་འདོད་པའི་ཡོན་ཏན་ལྔ་ལ་ལོངས་སྤྱོད་དེ་བརྒྱ་བྱིན་སུམ་ཅུ་རྩ་དྲུག་གི་
ཚེའི་ཡུན་དུ་གནས་པར་བྱས་སོ། །དེ་ལྟར་བརྒྱ་བྱིན་སུམ་ཅུ་རྩ་དྲུག་བརྗེས་
པའི་ཐ་མ་དེའི་རིང་ལ། ལྷ་མ་ཡིན་རྣམས་ལྷ་ལ་དམག་དྲངས་པ་ན། བརྒྱ་
བྱིན་གྱིས་མ་ཐུབ་ནས། ང་ ལས་ནུ་དཔུང་གི་ཚོགས་བརྒྱུད་འབུམ་དང་
བཅས་པས་སྟེང་གི་ནམ་མཁར་འཕགས་ཤིང་དུང་བུས་ཤིང་གཞུ་རྒྱུད་
བསྒྲེངས་པ་ན་ལྷ་མ་ཡིན་རྣམས་འཇིགས་སྐྲག་ནས་གཡུལ་ཕམ་སྟེ་རང་གི་
གནས་སུ་བྲོས་སོ། །རྒྱལ་པོ་ང་ལས་ནུའི་བསམ་པར་སུམ་ཅུ་རྩ་གསུམ་པའི་
ལྷ་རྣམས་ལས་བདག་ལྷག་གོ་སྙམ་སྟེ་བརྒྱ་བྱིན་དང་ཐུན་མོང་དུ་འདུག་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
པར་ག་ལ་རུང་ད་ནི་བརྒྱ་བྱིན་གནས་འདི་ནས་དབྱུང་ལ་བདག་ཁོ་ནས་ལྷ་
དང་མི་རྣམས་ཀྱིས་རྒྱལ་སྲིད་ཀྱི་དབང་ཕྱུག་ལ་དབང་བྱེད་དོ་སྙམ་མ་ཐག་
འཛམ་བུའི་གླིང་དུ་ཕྱིར་ལྷུང་ཞིང་སྔོན་གྱི་ཕོ་བྲང་རྙིང་བའི་སྒོར་ལྷགས་
ནས་ སྡུག་བསྔལ་མྱོང་བ་ན། རྒྱལ་པོ་དེས་བློན་པོའི་ཚོགས་དང་བཅས་
པས་ཅི་ཉེས་དྲིས་པ་ན། རྒྱལ་པོས་སྨྲས་པ། ཀར་ཤ་པ་ཎའི་ཆར་བབས་
ཀྱང་། །འདོད་པ་དག་ལ་ངོམས་པ་མེད། །ཅེས་སོགས་སྐྱེ་བོའི་ཚོགས་
དེ་རྣམས་ལ་འདོད་པའི་ཉེས་དམིགས་དང་། ཁྱིམ་ལ་གནས་པའི་ཉེས་
དམིགས་སོགས་བཤད་པས་སྲོགས་ཆགས་བརྒྱ་སྟོང་མང་པོ་རབ་ཏུ་བྱུང་
ནས་ཚངས་པའི་འཇིག་རྟེན་དུ་སྐྱེས་སོ། །དེ་ལྟར་རྒྱལ་པོ་ཆེན་པོ་ང་ལས་ནུ་
དེ་ཇི་སྲིད་གཞོན་ནུའི་ས་ན་རྩེ་བ་ནས་སུམ་ཅུ་རྩ་གསུམ་དུ་གནས་པ་དེ་
སྲིད་ཀྱི་ཡུན་ལ་བརྒྱ་བྱིན་བརྒྱ་དང་བཅུ་བཞི་ཤི་འཕོས་པ་ཡིན་ནོ། །བརྒྱ་
བྱིན་རེ་རེའི་ཚེ་ཚད་ནི་མི་རྣམས་ཀྱི་ལོ་བརྒྱ་ལ་སུམ་ཅུ་རྩ་གསུམ་པའི་ལྷའི་
ཞག་གཅིག་ཡིན་ནོ། །ཉིན་ཞག་དེ་སུམ་ཅུ་ལ་ཟླ་བ། ཟླ་བ་བཅུ་གཉིས་ལ་
ལོ་གཅིག་ཏུ་བརྩིས་པའི་ལྷ་རྣམས་ཀྱི་ལོ་སྟོང་ཐུབ་པ་ཡིན་ནོ། །དེ་མིའི་ལོ་
གྲངས་ནི་ལོ་བྱེ་བ་ཕྲག་གསུམ་དང་ས་ཡ་དྲུག་ཡོད་དོ།། བརྒྱ་བྱིན་གཅིག་
གི་ཚེ་ཚད་དོ། །བརྒྱ་བྱིན་བརྒྱ་དང་བཅུ་བཞི་པོའི་ཚེ་ཚད་མིའི་ལོར་བརྩིས་
ན་ཐེར་འབུམ་བཞི་དང་དུང་ཕྱུར་གཅིག་དང་ས་ཡ་བཞི་ཡོད་དོ། །དེ་ཙམ་དུ་
རྒྱལ་པོ་ང་ལས་ནུ་ལྷ་དང་མིའི་འདོད་ཡོན་ལ་ལོངས་སྤྱོད་པའི་ཡུན་ཡིན་ནོ།།
འདུལ་བའི་དཔེ་འགར། བརྒྱ་བྱིན་བརྒྱད་ཅུ་རྩ་བཞི་སོགས་ཡིག་སྐྱོན་རེ་
ཟུང་ཞུགས་པ་འདུག་གོ། །དེ་བཞིན་སྐྱེས་རབས་ཀྱི་སྐབས་འདིར་ཅུང་ཟད་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
རེའི་འདྲ་མིན་ཡོད་པ་རྣམས་མདོ་སྡེ་རྒྱས་བསྡུས་བསྡུར་ནས་བྲིས་པ་ཡིན་
པས་ཤེས་པར་བྱའོ། །བརྒྱ་བྱིན་སོ་དྲུག་པོའི་ནང་གི་དང་པོ་ང་ལས་ནུ་ལ་
སྟན་ཕྱེད་སྟོབ་པ་དེ་ནི་དགེ་སློང་འོད་སྲུང་འདི་ཡིན་ལ། གང་གི་ཚེ་རྒྱལ་པོ་
ང་ལས་ནུས་བརྒྱ་བྱིན་གནས་འདི་ནས་ཕྱུང་ལ་བདག་གིས་རྒྱལ་སྲིད་བྱའོ་
སྙམ་པའི་བརྒྱ་བྱིན་དེ་ནི་སངས་རྒྱས་འོད་སྲུང་ཡིན་ནོ། །དེའི་ཚེ་ང་ལས་ནུ་
དེ་ནི་བཅོམ་ལྡན་འདས་ཉིད་དོ། །ང་ལས་ནུ་དེས་གླིང་བཞི་དང་ལྷའི་གནས་
སུ་རྒྱལ་སྲིད་ཐོབ་པར་གྱུར་པའི་རྒྱུ་ནི་སྔོན་དེ་བཞིན་གཤེགས་པ་རྣམ་
གཟིགས་འཇིག་རྟེན་དུ་བྱོན་པ། རྒྱལ་པོའི་ཕོ་བྲང་གཉེན་ལྡན་དུ་བསོད་
སྙོམས་ལ་བཞུགས་པ་ན། འབྲུ་ཚོང་བའི་ཚོང་པ་ཞིག་གིས་སངས་རྒྱས་དེ་
ལྟ་བས་ཆོག་མི་ཤེས་པར་མཐོང་ནས། སྲན་མ་ལ་སྤར་བས་བཅུས་ཏེ་གཏོར་
བ་དང་། འབྲུ་མ་བཞི་ལྷུང་བཟེད་ཀྱི་ནང་དུ་སོང་། གཅིག་ལྷུང་བཟེད་ཀྱི་
ཁ་ཁྱེར་ལ་ཕོག །གཅིག་དབུའི་རྩེ་མོར་ཆགས་པས་གླིང་བཞི་དང་ལྷ་རིས་
གཉིས་སུ་ལོངས་སྤྱོད་ཀྱི་དགའ་བ་ཡུན་རིང་མྱོང་བ་ཐོབ་བོ། །དེའི་ཕོ་བྲང་
དུ་ཞག་བདུན་དུ་གསེར་སོགས་ཀྱི་ཆར་བབས་པ་ནི་དེ་བཞིན་གཤེགས་པ་
ཐམས་ཅད་ཟིལ་གནོན་ཞེས་བྱ་བ་འཇིག་རྟེན་དུ་བྱུང་བའི་ཚེ། ཚོང་དཔོན་
གྱི་བུ་ཁྱིམ་ཕུབ་ནས་རིང་པོ་མ་ལོན་པ་ཞིག་གནས་སོ། །ཡུལ་དེའི་ཆོས་
ལུགས་ཀྱིས་བག་མ་བཏང་ནས་རིང་པོ་མ་ལོན་པར་བག་རྫོངས་བཏབ་སྟེ་
ཁྱིམ་ཐབ་ལ་གཏོང་བའི་བག་མ་གང་ཡིན་པ་དེ་རིན་པོ་ཆེ་སྣ་བཞི་ལས་
བྱས་པའི་མེ་ཏོག་གིས་བརྒྱན་པས་ཁྱིམ་ཐབ་ལ་གཏོང་ལ། དེས་ཀྱང་ཁྲིད་
ནས་རང་གི་ཁྱིམ་དུ་འགྲོ་བས། ཚོང་དཔོན་གྱི་བུ་དེས་རིན་པོ་ཆེ་ལས་བྱས་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
པའི་མེ་ཏོག་ཐོགས་ནས་བཞོན་པ་ལ་ཞོན་ཏེ། རང་གི་ཁྱིམ་དུ་ཆས་པའི་
ལམ་དུ་སངས་རྒྱས་དེ་ཉིད་ཚུར་ལྗོངས་རྒྱུ་ཞིང་གཤེགས་པ་མཐོང་ནས།
དེས་སྐྱེས་བུ་ཆེན་པོའི་མཚན་ལྟ་བས་མཆོག་མི་ཤེས་པ་མཐོང་བས། དད་
པས་བརླན་པའི་སེམས་ཀྱིས་བཞོན་པ་ལས་བབས་ནས་རིན་པོ་ཆེའི་མེ་
ཏོག་དེ་རྣམས་ཀྱིས་སངས་རྒྱས་དེ་ལ་གཏོར་རོ། །སངས་རྒྱས་དེའི་རྫུ་
འཕྲུལ་གྱིས་མེ་ཏོག་དེ་དག་ཤིང་རྟའི་འཕང་ལོ་ཙམ་ཤ་སྟག་ཏུ་གྱུར་ནས་
གཤེགས་ན་ཕྱི་བཞིན་འོང་ཞིང་བཞུགས་ན་འདུག་པ་དེ་ལྟར་བྱིན་གྱིས་
བརླབས་པས། དེ་དད་པ་སྐྱེས་ནས། སྦྱིན་པ་རྒྱ་ཆེན་སོགས་ཀྱི་ཚིགས་
བཅད་ཀྱང་བརྗོད་དོ། །དེའི་རྣམ་སྨིན་གྱིས་རྒྱལ་པོ་ལེགས་མཐོང་ཆེན་
པོའི་དུས་སུ་ཡང་དེའི་ཕོ་བྲང་ཡང་གསེར་ལས་བྱས་པ་དགའ་དགའ་ལྟར་
འདུག་པར་གྱུར་ཅིང་། ང་ལས་ནུའི་ཕོ་བྲང་དུ་ཞག་བདུན་དུ་གསེར་གྱི་
ཆར་ཀྱང་བབས། འདི་དག་ཐུབ་ཆོག་རྒྱབ་ཆོས་ལས་བཏུས་སོ། །ཆོས་
འབྱུང་རིན་པོ་ཆེའི་གཏེར་མཛོད་ཉི་འོད་ལས། འཁོར་ལོས་བསྒྱུར་བའི་
རྒྱལ་པོ་འཛམ་བུ་གླིང་འདི་ཉིད་དུ་འབྱུང་བའི་དུས་ནི། མཚན་ཉིད་ཡོངས་
སུ་རྫོགས་པའི་འཁོར་ལོས་བསྒྱུར་བའི་རྒྱལ་པོ་ནི། ས་ཐོབ་པའི་བྱང་ཆུབ་
སེམས་དཔའ་སྟེ། དེ་ཉིད་ཚེ་ལོ་བརྒྱད་ཁྲི་ཡན་ཆོད་ལ་འབྱུང་ཞིང༌། དེ་
མན་ཆད་ལ་ལོངས་སྤྱོད་ཀྱི་བྱ་བ་མི་རྫོགས་པའི་ཕྱིར་མི་འབྱོན་ནོ། །ཚེ་ལོ་
དྲུག་ཁྲིའི་དུས་སྟོབས་ཀྱི་འཁོར་ལོས་བསྒྱུར་བའི་རྒྱལ་པོ་ཡིས་མཆོད་སྦྱིན་
ཉིན་གཅིག་ཙམ་བྱས་པ་ནི། སྔར་མེད་པའི་སར་རྟེན་བཞེངས་པ་ཙམ་གྱིས་
ཐོབ་པ་ཡོད་དོ། །དེ་ནས་བརྒྱད་ཁྲི་བོ་དེ་ལས་མར་འགྲིབ་ཀྱི་དུས་སུའང་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
འབྱུང་ངོ༌། །དེ་ཡང་གླིང་བཞི་ལ་འཁོར་ལོས་བསྒྱུར་བ་གཉིས་མི་འབྱུང་གི་
སངས་རྒྱས་དང་འདྲའོ། །དེ་ཡང་གང་ཟག་གཞན་ལས་ཁྱད་པར་དུ་གྱུར་པ་
ནི། ལུས་ནི་མཚན་བཟང་པོ་སུམ་ཅུ་རྩ་གཉིས་དང་། དཔེ་བྱད་བཟང་
པོ་བརྒྱད་ཅུ་དག་གིས་བརྒྱན་པའོ།།འོ་ན་སངས་རྒྱས་གྱི་མཚན་དཔེ་དང་
ཁྱད་པར་ཅི་ཡོད་ཅེ་ན། གསལ་མི་གསལ་དང་། རྫོགས་མ་རྫོགས་དང་
འགོག་པ་ལ་འཇུག་མི་འཇུག་གི་ཁྱད་པར་ཡོད་པར་བཤད་དོ། །སྐྱེ་བོ་གཞན་
ལ་མེད་པའི་ཁྱད་པར་གྱི་ལོངས་སྤྱོད་མཆོག་ཏུ་གྱུར་པའི་རིན་པོ་ཆེ་སྣ་
བདུན་ནི། དེ་ཡང་འཁོར་ལོ་རིན་པོ་ཆེ་གསེར་དང་དངུལ་ལས་བྱས་པ་
རྩིབས་སྟོང་དང་ལྡན་པ། ནམ་མཁའ་ནས་ལྷས་འབུལ་བར་བྱེད་དོ། །ནོར་
བུ་རིན་པོ་ཆེ་ཟུར་བརྒྱད་པ་ཚ་གྲང་སྐྱོབ་ཅིང་མཚན་མོར་སྣང་བར་བྱེད་པ་ཀླུ་
ཡི་རྒྱལ་པོས་འབུལ་ལོ། །གླང་པོ་རིན་པོ་ཆེ་རབ་བརྟན་ཀྱི་འཁོར་དང༌།
རྟ་ཡི་རྒྱལ་པོ་བ་ལ་ཧ་བརྒྱ་བྱིན་གྱིས་འབུལ་ལོ། །བློན་པོ་རིན་པོ་ཆེ་དེས་
བང་མཛོད་དུ་བལྟས་པ་ཙམ་གྱི་ལོངས་སྤྱོད་ཀྱིས་གང་བར་བྱེད་པ་དང་།
བཙུན་མོ་མཆོག་ཏུ་གྱུར་པ་དུས་དེར་རང་བཞིན་གྱིས་སྐྱེས་སོ། །དམག་
དཔོན་གྱད་སྟོབས་པོ་ཆེའི་རང་བཞིན་གྱིས་འབྱུང་ངོ༌། །ཉེ་བའི་རིན་པོ་ཆེ་
བདུན་ནི། ནགས་ཚལ་རིན་པོ་ཆེ་སྐྱེད་མོའི་ཚལ་དེར་སླེབས་པ་ཙམ་གྱིས་
ལུས་ལ་དགའ་བདེ་སྐྱེའོ། །ཁང་བཟང་རིན་པོ་ཆེ་ནི་རིན་པོ་ཆེ་ལས་གྲུབ་
པའི་ཁང་བཟང་དུ་འདུག་པ་ཙམ་གྱིས་ལུས་སེམས་ལ་དགའ་བདེ་སྐྱེའོ།།
མལ་ཁྲི་རིན་པོ་ཆེ་ནི། རིན་པོ་ཆེའི་ཁྲི་སྟེང་དུ་བསྡད་པ་ཙམ་གྱིས་བདེ་བ་
སྐྱེའོ། །གོས་རིན་པོ་ཆེ་ནི། ལྷ་ཡི་གོས་ཁ་དོག་བཟང་ཞིང་རེག་ན་འཇམ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
པ། གྱོན་པ་ཙམ་གྱིས་ཏིང་འཛིན་སྐྱེའོ། །མཆིལ་ལྷམ་རིན་པོ་ཆེ་ནི་གྱོན་
པས་ཆུ་ལ་མི་བྱིང་ནམ་མཁའ་ལ་འགྲོ་བར་ནུས་སོ། །ཀླུ་ཡི་པགས་པ་རིན་
པོ་ཆེ་ནི། གྱོན་པས་འབྱུང་བ་བཞིའི་གནོད་པས་མི་ཚུགས་ཤིང་སྤྲུགས་
པས་ཆར་འབབ་བོ། །རལ་གྲི་རིན་པོ་ཆེ་ནི། འཕྱར་བ་ཙམ་གྱིས་ཕས་ཀྱི་
རྒོལ་བ་འཇོམས་པར་བྱེད་དོ། །དེ་ཡང་འཁོར་ལོས་བསྒྱུར་བ་རང་ལ་བཞི་
ཡོད་དེ། གསེར་ གྱི་འཁོར་ལོས་བསྒྱུར་བ་དང༌། དངུལ་ གྱི་འཁོར་ལོས་
བསྒྱུར་བ་དང༌། ཟངས་ཀྱི་འཁོར་ལོས་བསྒྱུར་བ་དང༌། ལྕགས་ཀྱི་འཁོར་
ལོས་བསྒྱུར་བ་དང་བཞིའོ། །དེ་དག་གི་རིམ་པ་བཞིན་དུ་གླིང་བཞི་དང༌།
གསུམ་དང་། གཉིས་དང༌། གཅིག་ལ་དབང་བྱེད་དོ། །དབང་བྱེད་ལུགས་
ནི་གསེར་གྱི་འཁོར་ལོ་ཅན་གླིང་བཞི་གང་དུ་འགྲོ་བ་དེ་འཁོར་ལོ་ནམ་
མཁའ་ལ་འཕགས་པས་ནམ་མཁའ་ལ་ལམ་བྱུང་ནས་དེར་ཕྱིན་པ་དང་གླིང་
བཞིའི་མིས་ཕ་མ་བཞིན་བསུ་ཞིང་བསྙེན་བཀུར་བྱེད་དོ། །དངུལ་གྱིས་ནི་
རང་འགྲོ་ཞིང་དྲུང་དུ་ཕྱིན་པ་ཙམ་གྱིས་བསྙེན་བཀུར་བྱེད་དོ། །ཟངས་ཀྱིས་
ནི་དྲུང་དུ་ཕྱིན་གཡུལ་བཤམས་པས་རྩལ་གྱིས་འདུལ་བའོ། །ལྕགས་
ཀྱིས་མཚོན་ཆ་བརྩམ་པས་མི་རྣམས་དབང་དུ་བྱེད་དོ། །དེ་ལྟར་དབང་དུ་
བྱས་ནས་གླིང་འདུལ་ཞིང་མི་རྣམས་བདེ་བར་འགོད་དོ།།ཞེས་གསུངས་སོ།།
༼༡༡༠༽ ། སྔོན་བཅོམ་ ལྡན་ འདས་ ཀྱི་མཆེད་ ཡ་དགེ་སློང་ལེགས་སྐར་ སོགས་ཀྱི་ སྐབས། རྒྱལ་
པོའི་ཁབ་འོད་མའི་ཚལ་དུ་རྒྱལ་པོ་གཟུགས་ཅན་སྙིང་པོས་སངས་རྒྱས་ལ་
ཟླ་བ་བཞིའི་བར་དུ་བསྙེན་བཀུར་བྱེད་པའི་ཚེ་གཅེར་བུ་བ་སྡུག་བསྔལ་དུ་
གྱུར། སྟོན་པས་ལེགས་སྐར་ལ་གཅེར་བུ་བ་འདི་ནི་ཞག་བདུན་ཁ་ཟས་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཀྱིས་སུད་ནས་འཆི་བར་འགྱུར་རོ། ཤི་ནས་ཀྱང་སྐྱགས་པ་ཟ་བའི་ཡི་དྭགས་
སུ་སྐྱེ་བར་འགྱུར་རོ། །ཞེས་གསུངས་པས། ལེགས་སྐར་གཅེར་བུ་བའི་
སར་སོང་སྟེ་ཚེ་དང་ལྡན་པ་ཁྱོད་ཀྱིས་ཤེས་སམ་དགེ་སྦྱོང་གོའུ་ཏ་མས་ནི་ཁྱོད་
ལ་ད་ལྟ་ཞག་བདུན་ནས་ཁ་ཟས་ཀྱིས་སུད་ནས་འཆིའོ། །ཞེས་སོགས་ཇི་
ལྟར་གསུངས་པ་བཞིན་བརྗོད་པས་ཚེ་དང་ལྡན་པ་ཁྱོད་བག་དང་ལྡན་པར་
གྱིས་ཤིག གོའུ་ཏ་མ་དེ་རྫུན་དུ་སྨྲ་བར་འགྱུར་རོ་ཞེས་ཟེར། གཅེར་བུ་
པས་ཁ་ཟས་མི་ཟ་བར་བྱས་ཏེ་ཞག་དྲུག་གི་བར་ཅི་ཡང་མ་ཟོས་ཞག་
དྲུག་སོང་། བདུན་པའི་ཉིན་བུ་རམ་གྱི་ལྡེ་གུ་ཟོས་ནས་ཆུ་གྲང་བཏུང་བས་
སུད་དེ་ཤི་ནས་རོ་དུར་ཁྲོད་དུ་བསྐྱལ་བས་སྐྱུགས་པ་ཟ་བའི་ཡི་དྭགས་སུ་གྱུར་
ནས་རོའི་དྲུང་དུ་སྡོད་དོ། །དེར་ལེགས་སྐར་སོང་སྟེ་ཁྱོད་ཤིའམ་གང་གིས་
ཤི་ད་ལྟ་ལུས་གང་ཡིན་སོགས་སྨྲས་པས་གཅེར་བུ་བས་ལེགས་པའི་སྐར་
མར་ལེགས་པར་ཉོན་ཅིག དེ་བཞིན་གཤེགས་པ་ནི་དགེ་བར་གསུངས་པ།
ཡང་དག་པར་ གསུངས་པ། དུས་ལ་བབས་ པར་གསུངས་པ། དོན་ཡོད་
པར་གསུངས་པ། ཆོས་སུ་གསུངས་པའོ། །ཁྱོད་ཅི་ཕྱིར་ཡིད་མ་ཆེས།
སེམས་ཅན་གང་དེ་བཞིན་གཤེགས་པས་གསུངས་པ་ལ་ཡིད་མི་ཆེས་ན་དེ་
ཡང་ཁོ་བོའི་ལུས་འདི་དང་འདྲ་བར་འགྱུར་རོ། །ཞེས་ཟེར་བའོ།། སྟོན་
པས་ངས་ནི་དགེ་སློང་ལེགས་པའི་སྐར་མ་ལ་དམ་པའི་ཆོས་བསྟན་ནའང་
ཡིད་ཆེས་ཤིང་གཟུངས་སུ་འཛིན་པའི་སེམས་འདི་ཙམ་ཡང་མ་སྐྱེས་སོ།།
མདོ་སྡེ་བཅུ་གཉིས་ཀློག་ཅིང་བཏོན་ཏེ་བསམ་གཏན་བཞི་ཡང་ཐོབ་མོད་
ཀྱི་ཆུང་ངུ་ན་ཚིགས་སུ་བཅད་པ་གཅིག་ཙམ་མམ། ཚིག་གཅིག་དང་འབྲུ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གཅིག་གི་དོན་ལ་ཡང་ཆ་མི་འཇོག་སྟེ། མི་དགེའི་བཤེས་གཉེན་ལ་བསྟེན་
ནས་བསམ་གཏན་བཞི་ཡང་ཉམས་པར་འགྱུར་རོ། །བསམ་གཏན་ཉམས་
པས་ངན་པར་ལྟ་བ་སྐྱེས་ཏེ། སངས་རྒྱས་ཀྱང་མེད་ཆོས་ཀྱང་མེད། མྱ་ངན་
ལས་འདས་པ་ཡང་མེད། དགེ་སྦྱོང་གོའུ་ཏ་མ་ནི་མཚན་ལྟ་བའི་ཆོ་ག་ལ་
ཤིན་ཏུ་ མཁས་ པ་ གཞན་ གྱི་ སེམས་ཤེས་ པར་འགྱུར་རོ། །ཞེས་ སོགས་
ལེགས་སྐར་གྱི་ལོག་ལྟའི་ཚུལ་མདོ་མྱང་འདས་སོགས་ནས་མང་པོ་རྒྱས་པར་
གསུངས་སོ། །
༼༡༢༡༽ ། དཀའ་ཆེན་བཅུ་གཉིས་དཀའ་ཕྲན་བཅུ་གཉིས་སོགས་ ཀྱི་སྐབས། དཀའ་ཕྲན་
བཅུ་གཉིས་ནི། ཏེ་ལོ་པ་ལ་ནཱ་རོ་པས། ནད་ཀྱིས་གཟེར་བའི་ལུས་དང་
འབུས་གཞིབ་པ། །གསོད་དང་རྒྱུ་འདྲེན་དྲི་མ་བཀྲུ་བ་དང་། །རྒྱལ་པོ་རྔོན་པ་
མུ་ཏོ་ཉ་པའི་གཟུགས། །འཚོ་མེད་སྤྱོད་དང་འགལ་མཐུན་དེ་བཞིན་འདིར།།
འཆི་ལ་ཐུག་པ་ཉིད་དེ་འདི་ལྟ་བུར། །བདག་ལ་བསླུ་བའི་ཆོ་འཕྲུལ་ཅི་
ཕྱིར་མཛད། །ཅེས་ཞུས་པ་ལྟར་རོ། །དཀའ་ཆེན་བཅུ་གཉིས་ནི། གདམས་
པ་སྟོན་པར་གསོལ་བ་བཏབ་པས། ཨོ་དན་ཊ་བི་རིའི་གཙུག་ལག་ཁང་
ཐོག་རིམ་པ་བཅུ་གསུམ་པའི་རྩེ་མོར་བཀའ་བཞིན་མཆོངས་སོ། །ས་གཞི་
ལ་དྲག་ཏུ་བརྡབ་པས་རྐང་ལག་རྣམས་ཆག་སྟེ་ལྟོ་བ་ལ་ཟུག །ཚིགས་
རྣམས་ནི་ཞིག །མགོ་བོ་ཆག་པས་ཀླད་པ་ནི་འཐོར། ནང་ཁྲོལ་ཕལ་ཆེར་
ནི་ཕྱིར་བྱུང་། སྲོག་གི་ལྷག་མ་ཅུང་ཟད་ལུས་སོ། །དེ་ནས་བླ་མ་བྱོན་ཏེ་
བྱིན་རླབས་མཛད། ཡང་བླ་མའི་ཕྱི་བཞིན་སོང་བ་ན། ནགས་ཁྲོད་དུ་
གཤེགས་ཏེ་ཕྱོགས་ཐམས་ཅད་མེས་བསྐོར་བའི་དབུས་སུ་བཞག་ཏེ་བུད་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཤིང་མང་པོ་སྟེང་དུ་སྤུངས། མེ་སྦར་བས་ཤ་ལྤགས་གཞོབ་ཏུ་གྱུར་པ་
སོགས་དང་། འདམ་རྫབ་ཀྱི་འོབས་ཁ་ཞིང་འདོམ་ཕྱེད་ཙམ་ལ་གཏིང་ཟབ་
ཅིང་སྲིན་བུས་གང་བ་ལ་ལུས་ཀྱི་ཟམ་པ་བྱེད་དུ་བཅུག་པའི་སྟེང་དུ་བྱོན་
ནས་འདམ་རྫབ་ཏུ་བོར། སྲིན་བུ་རྣམས་ཀྱིས་ལུས་ཀྱི་ཁྲག་ཐམས་ཅད་
འཐུང་བ་དང་། སྨྱུག་མའི་ཐུར་མ་མང་པོ་མདུང་རྩེ་ལྟར་བཞོག་ནས་ཏིལ་
མར་ གྱིས་ངར་བླུད། དེ་རྣམས་མདུན་ནས་རྒྱབ་དང་རྒྱབ་ནས་མདུན།
གཡས་ནས་གཡོན་དང་གཡོན་ནས་གཡས་སུ་ཕར་ཐལ་ཚུར་ཐལ་དུ་ཕུག་
པས་ལུས་སྨྱུག་ཕུང་ལྟ་བུ་བྱས་ནས་གཞན་དུ་གཤེགས་སོ། །རྒྱལ་པོའི་
བཙུན་མོ་འགུག་པར་གྱིས་ཤིག་ཅེས་གསུངས་པའི་ཚེ། རྒྱལ་པོའི་ཕོ་བྲང་
དུ་བྱོན་ཏེ་བཙུན་མོའི་ལག་པ་ནས་བཟུང་སྟེ་ཁྲིད་པས། བཙུན་མོ་བསྲུང་
བ་རྣམས་ཁྲོས་ཏེ་བཟུང་ནས་བརྡུང་པས་ཁ་ལ་སོགས་པའི་དབང་པོའི་སྒོ་
ནས་ཁྲག་འབབ་ཅིང་། ཁ་སྦུབ་ཏུ་འགྱེལ་ནས་བརྒྱལ་བར་གྱུར་པ་ལ་དེ་
དག་གིས་ཤི་བར་མཐོང་ནས་བོར་ཏེ་སོང་ངོ༌། །ཡང་བློན་པོའི་ཆུང་མ་སྔར་
བཞིན་ཁྲིད་པའི་ཚེ་བློན་པོ་སོགས་ཁྲོས་ནས་བཟུང་སྟེ་ཡན་ལག་རྣམས་
བཅག་སྟེ་རྒྱུགས་ཀྱི་འཁྲུལ་འཁོར་དུ་བཅུག་ནས་ཤིན་ཏུ་རྒྱང་རིང་པོར་
འཕངས་པས་བྲག་གི་ངོས་ལ་ཕོག་སྟེ་རུས་ཚིགས་ཐམས་ཅད་ཞིག །ཆུ་
རྒྱུས་ཐམས་ཅད་ཆད། སྲོག་གི་ལྷག་མ་ཅུང་ཟད་ཙམ་ལུས་སོ། །ཡང་བག་
མ་ཁྲིད་ཤོག་གསུངས་པས་ཁྲིད་པ་ན། བག་མ་བསུ་སྐྱེལ་བྱེད་མི་རྣམས་
ཀྱིས་ཤིན་ཏུ་བརྡུང་བ་སོགས་དང༌། མི་ཞིག་འགྲོ་བར་གཟིགས་ནས་འདི་
བཟུང་བར་གྱིས་ཤིག་གསུངས། མྱུར་བར་བརྒྱུག་སྟེ་སོང་བ་ལས་ཇེ་རིང་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཇེ་རིང་དུ་གྱུར་ནས་ཤིན་ཏུ་ཐང་ཆད་དེ་བརྒྱལ་བར་གྱུར། བླ་མ་ལ་གདམས་
ངག་སྟོན་པར་གསོལ་བ་བཏབ་པས། ཁྱེད་ཀྱིས་མཎྜལ་ཕུལ་ཅིག་གསུངས།
དེ་ནས་བྱེ་མའི་ས་གཞི་དེར་རང་གི་ཁྲག་གིས་ཆག་ཆག་བཏབ་ནས་མཚོན་
ཆས་རང་གི་རྐང་པ་གཉིས་དང་ལག་པ་གཡོན་པ་དང་མགོ་བོ་བཅད་དེ་
ཚོམ་བུར་བཀོད་པ་ན། ལག་པ་གཡས་ཀྱང་རང་བཞིན་གྱིས་ཆད་ནས་ཚོམ་
བུར་གྱུར་ཏོ། །སྟོན་མོ་བྱེད་པ་ལ་བཟའ་བཏུང་སློང་ལ་ཤོག་ཅིག་གསུངས།
དེར་སོང་ནས་བཟའ་བཏུང་བསླང་སྟེ་ཕུལ། ད་དུང་སློང་ལ་ཤོག་གསུངས།
ཡང་སོང་ནས་སྣོད་ཟས་དང་བཅས་པ་ཁྱེར་ནས་བྲོས་པ་ན་དབྱུག་པ་དང་
རྡོ་ཆར་ཕབ་ཅིང་ཟས་སླར་ཕར་ཤོར་རོ། །ལོ་རྒྱུས་ཞུས། བླ་མས་ཁྱེད་ཀྱིས་
ཐབས་མ་ཤེས་ཏེ། བུམ་པ། ཐག་པ། མེ་ལོང་། རལ་གྲི་འདི་རྣམས་བཟུང་
ལ་རིམ་པར་སྒྱུར་ཞིང་ཟས་ཁྱེར་ལ་བྲོས་ཤོག་གསུངས། དེ་ལྟར་བྱས་པས་
མང་པོས་བདས་པ་ན། བུམ་ཆུ་འཕོ་བས་ཆུ་བོར་གྱུར། ཡང་སླེབ་པ་ན་ཐག་
པ་སྐྱུར་བས་ཆུ་བོར་གྱུར། ཡང་སླེབ་པ་ན་མེ་ལོང་སྒྱུར་བས་མཚོར་གྱུར།
ཡང་སླེབ་པ་ན་རལ་གྲི་སྒྱུར་བས་ལྕགས་ཀྱི་ཁང་པར་གྱུར་པས་དེར་ཞུགས།
མེ་སྦར་བས་ཕྱིར་ཐོན་པ་ན་དེ་དག་གིས་རབ་ཏུ་བརྡུང་བ་དང་། བླ་མ་ཅུང་
ཟད་ཁྲོས་པའི་ཚུལ་གྱིས་མཆིལ་ལྷམ་གྱིས་གདོང་ལ་བརྒྱབ། ཞབས་ཀྱི་
རྡོག་ཐོས་སྙིང་ཁར་བརྒྱབ་པས་ཞག་གསུམ་དུ་བརྒྱལ་བ་དང་། ཤེས་རབ་
མ་ཚོལ་ལ་ཁྲིད་ཤོག་གསུངས། དེ་ལྟར་ཕུལ་བ་ན། ཤེས་རབ་མ་དེས་ཕྱིར་
ཅུང་ཟད་བལྟས་པ་ན་འདི་ཁྱོད་ལ་དགའོ་ཞེས་གསུངས་ཏེ་སྨྱུག་ཐུར་རྡོ་
རྗེའི་སྦུབས་སུ་བཙུགས་ནས། དེ་ཉིད་རྡོ་ཡི་སྟེང་དུ་བཞག་སྟེ་སྟེང་ནས་
70



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
རྡོས་བརྡུང་བས་ཁྲག་མང་དུ་བྱུང་བའོ། ། ༑ ཡང་ནཱ་རོ་པས་དཀའ་ཕྲན་
བཅུ་གཉིས་དང་དཀའ་ཆེན་བཅུ་གཉིས་སྤྱད་ཚུལ་ནི། དེ་ཡང་དཔལ་ལྡན་
ནཱ་རོ་པ་འཁྲུངས་པའི་ཡུལ་ནི། རྒྱ་གར་ཤར་ཕྱོགས་བྷ་ག་ལ་ཤི་ནཱ་ག་རའི་
གྲོང་ཁྱེར་འཛམ་བུ་ཞེས་བྱ་བར། ཡབ་ནི་རྒྱལ་པོ་དགེ་བའི་གོ་ཆ་ཞེས་བྱ་
བ་དང་། དེའི་བཙུན་མོ་ནི་དཔལ་གྱི་བློ་གྲོས་མ་ཞེས་བྱའོ། །དེ་གཉིས་ཀྱི་
སྲས་སུ་འཁྲུངས། ཆེར་སྐྱེས་པ་ན་བྲམ་ཟེ་དཀར་རྒྱལ་གྱི་བུ་མོ་བཙུན་མོར་
བླངས་ནས་རྒྱལ་སྲིད་ཆོས་བཞིན་དུ་བསྐྱངས་སོ། །དེ་ནས་རྒྱལ་བུས་བཙུན་
མོ་ལ་སྨྲས་པ། བུ་མོ་ངེས་པར་ལྷ་ཡུལ་བདེ་བའང་། །རྟག་པ་མེད་པའི་
སྡུག་བསྔལ་བརྒྱ་ཡིས་བཅོམ། །མི་ཡི་བདེ་བ་སྨོས་ཀྱང་ཅི་དགོས་སོ། །འདི་
ལ་བདེན་པར་བཟུང་ན་འཁྲུལ་བར་འགྱུར། །ཅེས་གསུངས་ནས་རབ་ཏུ་
བྱུང་ཏེ། མཁན་པོ་སངས་རྒྱས་སྐྱབས་དང་ཡེ་ཤེས་འོད། ཆོས་ཀྱི་བླ་མ།
ཆོས་ཀྱི་ཡེ་ཤེས། ཆོས་ཀྱི་བྱང་ཆུབ་ལ་སོགས་པ་ལས་བསྙེན་པར་རྫོགས་
ཤིང་བཤད་པ་དང་སྒྲུབ་པ་མཛད། དེ་ནས་ན་ལེནྡྲའི་བྱང་སྒོ་བསྲུངས་ཏེ་ཕྱི་
ནང་གི་རྒོལ་བ་ཐམས་ཅད་ཚར་བཅད་ནས་བཞུགས་པ་ན། ཉིན་ཞིག་རྒན་
མོ་མིག་དམར་ལ་སྐེམ་པ། སྐྲ་ཁམ་ལ་གཟེང་བ། སྣ་ཞོམ་པ། མདོག་ནག་
ལ་སྔོ་བ་ལག་པ་གྱོང་ལ་སྐུམ་པ། ངུ་ཞིང་མཆི་མ་འཛག་པ། གོམ་པ་འཁྱོར་
བ་སོགས་མི་སྡུག་པའི་མཚན་སོ་བདུན་སྟོན་པའི་རྣམ་པ་ཅན་ཞིག་བྱུང་ནས་
སྨྲས་པ། མཁས་པར་གྲགས་ཀྱང་དོན་ལ་ཤིན་ཏུ་རྨོངས། །མང་དུ་ཐོས་
ཀྱང་ངེས་པའི་གསང་མ་རྙེད། །རྒྱ་ཆེར་ཤེས་ཀྱང་དོན་གཅིག་མ་རྟོགས་
པའི། །སྐྱེ་བོ་ཀུན་གྱིས་བསྐུར་བ་ཅིར་མི་རུང་། །ཞེས་སོགས་དང༌། ཚིག་
71



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
དོན་གཉིས་སུ་མེད་པར་མཆོག་གི་དོན། །གང་དེ་བདག་གི་མིང་པོ་ཁོ་ནས་
ཤེས། །ཞེས་ཟེར་རོ། །ནཱ་རོ་པས། ཁྱོད་ཀྱི་མིང་པོ་དེ་ཁོ་བོ་ལ་སྤྱོད་པར་
མཛོད་ཅིག་དང་། ཁོ་བོས་ཀྱང་དོན་ཤེས་པར་འཚལ་ལོ་ཞེས་སྨྲས་པ་དང་།
དེ་ན་རེ། ཁོ་མོས་དེ་བསྟན་མི་དགོས་ཀྱི། ཁྱོད་ཀྱིས་གསོལ་བ་འདེབས་
ཤིང་སོང་ཞིག་དང་ངེས་པར་ཁོ་མོའི་མིང་པོ་རྙེད་པར་འགྱུར་རོ། །ཞེས་
མཛེས་པའི་གཟུགས་བསྟན་ནས་མི་སྣང་བར་གྱུར་ཏོ། །ནཱ་རོ་པས་ན་ཆུང་
འདི་ལྟ་བུའི་གཟུགས་ཕུན་སུམ་ཚོགས་པ་མི་སྡུག་པའི་མཚན་སོ་བདུན་
སྟོན་པ་ནི་འཁོར་བའི་སྐྱོན་སུམ་ཅུ་རྩ་བདུན་དང་ལྡན་ནོ་ཞེས་བརྡ་སྟོན་
པའོ་དགོངས་ནས། ཆོས་བརྒྱད་དང་མ་བྲལ་བའི་ཐོས་བསམ་འཆད་ཉན་
ཀྱང་འཁོར་བའི་རང་བཞིན་ཁོ་ན་ལས་མ་འདས་ཏེ། དེ་བས་ན་བདག་གི་
དོན་སྟོན་པའི་བླ་མ་བཙལ་བར་བྱའོ་སྙམ་དུ་དགོངས་ནས་འཁོར་བའི་ཉེས་
དམིགས་གསུངས་པ། འཁོར་བ་དབང་པོ་གཞན་སྐྱོན་རྟོགས། །འཁོར་བ་
མེ་དོང་བཟོད་དང་བྲལ། །ཞེས་སོགས་འཁོར་བའི་སྐྱོན་མཚང་སོ་བདུན་
གསུངས་སོ། །དེ་ནས་བདག་གི་བླ་མ་དམ་པ་ཇི་ལྟར་བཙལ་བར་བྱ་སྙམ་
ནས་བྱོན་པ་ན་ནམ་མཁའ་ནས་སྒྲ་ཞིག་གྲག །དོན་དུ་དབྱེར་མེད་རང་
བཞིན་ཡང་། །ཀུན་རྫོབ་རྟེན་འབྲེལ་སྣ་ཚོགས་པས། །བདེ་མཆོག་འཁོར་
ལོ་ལ་བརྟེན་ནས། །བླ་མ་སངས་རྒྱས་ཚོལ་དང་རྙེད། །ཅེས་སོ། །དེ་ནས་
དུར་ཁྲོད་ཆེན་པོ་ནཱ་ག་རར་བྱོན་ནས་ཡི་གེ་བདུན་པ་འབུམ་ཕྲག་གསུམ་
བཟླ་ཞིང་བཞུགས་ཚེ་ནམ་མཁར་སྒྲ་གྲག་པ། རིག་པ་ལ་དགའ་རིགས་
ལྡན་སྐྱེས། །འདི་ནས་ཤར་གྱི་ཕྱོགས་རོལ་ན། །ཁྱོད་འདོད་བླ་མ་སངས་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
རྒྱས་ནི། །ཏེ་ལོ་ཞེས་པ་ཡོད་ཀྱིས་སོང་། །ཞེས་ལུང་བསྟན་པ་བཞིན་ཤར་
ཕྱོགས་སུ་སོང་བ་ན་བྲག་རོང་ཞིག་ན་མཛེ་མོ་ཉམ་ཉེས་པ་ཞིག་དང་འཕྲད་
པ་ན་སྐྱུགས་བྲོ་བས་སྣ་བཀབ་སྟེ་དེའི་གོས་ཀྱི་ཐ་མ་ལ་འགོང་སྟེ་སོང་ངོ་།།
དེ་ཉིད་མེད་པར་གྱུར་ནས་ནམ་མཁའ་ལ་སྒྲ་གྲག་པ། རྣམ་རྟོག་འཆིང་བས་
དམ་བཅིངས་པ། །ཁྱོད་ཀྱིས་བླ་མ་ཇི་ལྟར་རྙེད། །གཙང་དང་མི་གཙང་
མཐའ་གཅིག་ཏུ། །བྱིས་པ་རྣམས་ཀྱིས་བཏགས་པ་ཙམ། །ཞེས་གྲག །བླ་
མའི་སྤྲུལ་པ་ཡིན་པར་མ་ཤེས་ནས་འགྱོད་བཞིན་སོང་བ་ན། ལམ་འཕྲང་
ཆེས་དོག་པ་ཞིག་ན་ཁྱི་མོ་ལུས་ཀྱི་སྨད་རུལ་ཏེ་འབུ་ཤིག་ཤིག་པར་གྱུར་པ་
ཞེ་སྡང་གིས་གཞན་ལ་ཟུག་པར་བྱེད་པ་མཐོང་བ་ཡང་འགོང་སྟེ་སོང་ངོ༌།།
དེ་ཉིད་མི་སྣང་བར་གྱུར་ཏེ། ནམ་མཁའ་ལ་སྒྲ་གྲག་པ། འགྲོ་བ་དྲུག་ཏུ་རྣམ་
བཏགས་པ། །ཐམས་ཅད་གདོད་ནས་རྣམ་པར་དག །མཆོག་དམན་བཟང་
ངན་འཛིན་པ་ཅན། །ཁྱོད་ཀྱིས་བླ་མ་རྙེད་པར་དཀའ། །ཞེས་གྲག་གོ །ཡང་
སྔར་བཞིན་སོང་སྟེ། མི་ཞིག་དང་འཕྲད་པ་ན། ཏེ་ལོ་གར་བཞུགས་དྲིས་
པས། དེ་ན་རེ། འདི་ནས་ཅུང་ཟད་འདས་པ་ན། །ཁྱེད་ཀྱི་བླ་མ་དེ་མཐོང་
བ། །བྱ་མིན་བྱེད་པར་བརྩོན་པ་ཡོད། །གྲོགས་པོ་མྱུར་དུ་འགྲོ་བར་གྱིས།།
ཞེས་ཐོས་པས་མྱུར་དུ་སོང་བ་ན། མི་གཅིག་གིས་གཅིག་བསད་པར་འདོད་
པ་མཐོང་ནས་དེ་ལ་བླ་མ་དྲིས་པ་ན། དེས་སྨྲས་པ། ཐོག་མར་མི་འདིའི་མགོ་
གཅོད་པའི་གྲོགས་གྱིས་ཤིག་དང་དེ་ནས་བདག་གིས་བསྟན་པར་བྱའོ་
ཞེས་སྨྲས་སོ། །ག་ལ་རུང་བསམ་པ་ན་དེ་ཉིད་མི་སྣང་བར་གྱུར་ཏེ། ནམ་
མཁའ་ལ་སྒྲ་གྲག་པ། རྟག་པར་བདག་ཏུ་འཛིན་པའི་མགོ། །ཤེས་རབ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
མཚོན་གྱིས་མ་གཏུབ་ན། །བླ་མ་རྙེད་པར་མི་འགྱུར་ཏེ། །རྙེད་ཀྱང་དོན་
མེད་གཟུགས་ཅན་ཙམ། །ཞེས་གྲག་གོ། །ཡང་སྔར་བཞིན་འགྱོད་དེ་སོང་བ་
ན། མི་གཅིག་གིས་མི་གཅིག་བསད་པའི་རྒྱུ་ལྟོ་འདྲེན་པ་ལ་བླ་མ་དྲིས་པས།
དེས་སྨྲས་པ། བདག་གིས་མི་བསད་པའི་རྒྱུ་ལྟོ་འདྲེན་པའི་གྲོགས་གྱིས་
ཤིག་དང་བསྟན་པར་བྱའོ། །ཞེས་ཟེར། སྡིག་པ་སྤྱོད་པའི་གྲོགས་བྱ་མི་
རུང་ངོ་སྨྲས་པས་མི་སྣང་བར་གྱུར་ཏེ་ནམ་མཁའ་ནས། འཁོར་བའི་རྒྱུན་ཐག་
མ་བཅད་པར། །སུ་ཞིག་བླ་མའི་གོ་འཕང་རྙེད། །ཐེག་པ་དམན་ལ་ཉེར་
ཆགས་པས། །བྱ་དང་བྱ་མིན་སེམས་པ་འཁྲུལ། །ཞེས་གྲག་གོ། །ཡང་སྔར་
བཞིན་སོང་བ་དང་། མི་ཞིག་གིས་ཆུ་འགྲམ་དུ་རྒྱུ་ལྟོ་ལྡན་ལྗིན་མང་པོ་བཀྲུ་
བ་ལ་བླ་མ་དྲིས་པས། དེས་སྨྲས་པ། མཐོང་གི་བདག་གིས་ གྲོགས་གྱིས་
ཤིག་དང་བསྟན་པར་བྱ་སྨྲས་པས། ཤིན་ཏུ་སྐྱུགས་བྲོ་བ་འདི་བཀྲུ་མི་ནུས་སོ་
སྨྲས་པས། མི་སྣང་བར་གྱུར་ཏེ་ནམ་མཁའ་ནས། ཉོན་མོངས་ལྡན་ལྗིན་མི་
བཀྲུ་བར། །སུ་ཞིག་གིས་ནི་བླ་མ་རྙེད། །དྲི་མ་ལྡན་པས་གཞན་དག་ལ།།
དྲི་མར་ལྡན་པར་སྨོད་པ་འཁྲུལ། །ཞེས་སྒྲ་གྲག་གོ། །ཡང་སྔར་བཞིན་སོང་
བ་ན། ཕོ་བྲང་ཡིད་འོང་ལྡན་ཞེས་བྱ་བར་རྒྱལ་པོ་ཞིག་བཞུགས་པའི་སྤྱན་
སྔར་ཕྱིན་ཏེ་བླ་མ་དྲིས་པས་དེས་མཁོ་བའི་ཡོ་བྱད་བདག་གི་བུ་མོ་སྦྱིན་གྱིས་
རེ་ཞིག་ངལ་བསོས་ཤིག་དང་། ཕྱི་ནས་འདོད་པའི་དོན་དེ་གྲུབ་པར་བྱའོ།།
ཞེས་པ་ལྟར་ཉན་ཏེ་ཡུན་རིང་འདས་པ་ན། སྲས་ཕོ་མོ་གཉིས་བྱུང་ཞིང་
གནས་པའི་ཚེ། ངན་སྤྱོད་པ་ཁ་ཅིག་གིས་བཙུན་མོ་སྲས་དང་བཅས་པ་
བསད་ཚེ་རྒྱལ་པོ་ལ་ཞུས་པས། རྒྱལ་པོས་ཁྱོད་ཀྱི་བདག་གི་གྲགས་པ་
24



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཉམས་པར་བྱས་སོ་ཞེས་སྨྲས་པ་ན། ནཱ་རོ་པ་ཁྲོས་ཏེ་རྒྱལ་པོ་ངན་པ་འདིས་
བདག་ལ་བླ་མ་ཚོལ་བ་ལ་བར་ཆད་བྱས་པས་འདི་རིག་སྔགས་ཀྱིས་བསྒྲལ་
བར་ བྱའོ་ ཞེས་ སྒྲུབ་ཁང་ དུ་ བཞུགས་ཏེ། དྲག་ སྔགས་ བཟླས་ པ་ ལ་
བརྩོན་པ་ན། ནམ་མཁའ་ནས། ཆགས་དང་ཞེ་སྡང་གཏི་མུག་གིས། །ངེས་
པར་ངན་འགྲོའི་གནས་སུ་ཁྲིད། །བླ་མ་རྙེད་པར་མི་འགྱུར་ཏེ། །ཁྱོད་ནི་
སྒྱུ་མའི་རྒྱལ་པོས་བསླུས། །ཞེས་གྲགས་ནས་ཐམས་ཅད་མི་སྣང་བར་གྱུར།
དེ་ནས་ཤིན་ཏུ་འགྱོད་དེ་སོང་སོང་བ་ལས། རི་དྭགས་ཉམ་ཐག་པ་ཞིག་
ཁྱིས་དེད་པའི་རྗེས་སུ་རྔོན་པ་བྱུང་བ་ལ་བླ་མ་དྲིས་པས། འདི་གསོད་པའི་
གྲོགས་གྱིས་ཤིག་དང་དེ་ནས་བསྟན་པར་བྱ་ཞེས་སྨྲས་པས། རྔོན་པའི་
གྲོགས་བྱ་མི་རུང་སྙམ་པའི་མོད་ལ་མི་སྣང་བར་གྱུར། ནམ་མཁའ་ནས།
སྒྱུ་ལུས་ཞེན་པ་མེད་པའི་མདའ། །བདེ་གསལ་ཉམས་ཀྱི་གཞུ་བཀང་ནས།།
གཟུང་འཛིན་རི་དྭགས་མ་བསད་ན། །བླ་མ་རྙེད་པར་ག་ལ་འགྱུར། །
གསོད་པར་དགའ་བའི་རྔོན་པ་ང་། །དགེ་འདུན་གནས་སུ་བསོད་སྙོམས་
སློང༌། །ཞེས་གྲག་གོ། །ཡང་སྔར་བཞིན་སོང་བ་ན་དགེ་འདུན་པ་
དང་འཕྲད་དེ་བླ་མ་དྲིས་པས། གཅིག་ན་རེ། མུ་ཏོ་བ་ཏེ་ལོ་པ་ཞེས་བྱ་བ་
གཅིག་འདུག་ཡིན་ནམ་སྨྲས་པས་ཁོ་བོ་ལ་སྟོན་ཅིག་ཞུས་པས་དེས་ཁྲིད་ནས་
སོང་བ་ན། ལམ་སྲང་གི་གཞི་མདོ་ཞིག་ན་རྒས་པོ་ཤིན་ཏུ་མི་སྡུག་པ་འཁར་
བ་དང་སློང་སྣོད་ཆག་པོ་གཡས་ལོགས་ན་བཞག །དུ་བ་དང་བཅས་པའི་
མེ་ཅུང་ཟད་སྦྱར། སྤྲང་ཟས་ཉུང་ཉུང་ཞིག་ཞིམ་ཞིམ་ལྟར་ཟ་ཞིང་འདུག་པ་
བདག་རྗེས་སུ་བཟུང་དུ་གསོལ་ཞེས་ཞུས་པ་ན་མུ་ཏོ་བས། ཤིག་སྤར་གང་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གཏད་དེ་འདི་རྣམས་མེ་ལ་བསྲེག་པར་གྱིས་ཤིག་སྨྲས་པ་ན། ཅུང་ཟད་ཐེ་
ཚོམ་སྐྱེས་ཚེ་མི་སྣང་བར་གྱུར་ཏེ་ནམ་མཁའ་ནས། སེམས་དང་སེམས་བྱུང་
རྣམ་པར་རྟོག །མ་བསྲེགས་བླ་མ་ག་ལ་རྙེད། །གསོད་ལ་དགའ་བདག་ཉ་
གསོད་ཕྱིར། །ད་ནི་རྒྱ་མཚོ་ཆེ་དྲུང་འགྲོ། །ཞེས་གྲག་གོ། །དེ་ནས་རྒྱ་མཚོའི་
དྲུང་དུ་སོང་བ་ན། བཙུན་པ་ཕོ་མོ་གཉིས་ཀྱིས་ཞིང་རྨོ་ཞིང་། དེ་གཉིས་ཀྱི་བུ་
མོ་རྣམས་ཀྱིས་ཉ་གསོད་པར་རྩོམ་པ་མཐོང་སྟེ་བླ་མ་དྲིས་པས་ཐོག་མར་ཁྱིམ་
དུ་བྱོན་ལ་གྲོ་གསོལ་ཅིག ཅེས་ཟེར་ཁྱིམ་དུ་ཕྱིན་པ་ན་། ཉ་བདུན་མ་ཤི་བར་
སྡེར་དུ་བཞག་ནས་དྲངས་པས། འདི་བཟའ་བའི་ཐ་མའོ་སྙམ་པ་ན་ཐམས་
ཅད་མེད་པར་གྱུར་ནས། ནམ་མཁའ་ནས། འཇིག་རྟེན་སྣང་བ་འདི་བདེན་
ན། །ཡང་དག་ཡེ་ཤེས་ཅིའི་མི་བདེན། །མི་བདེན་བདེན་རྟོག་རྟོག་གེ་བ།།
དེ་དག་ཉམས་པ་ལས་ཆེར་ཉམས། །བྱ་དང་བྱ་མིན་མཐའ་གཅིག་ཏུ། །སོ་
སོར་རྣམ་པར་རྟོག་པ་ཅན། །དེ་དག་བླ་མ་རྙེད་པར་དཀའ། །ད་ནི་ཕ་མ་
གསོད་དུ་འགྲོ། །ཞེས་གྲག་གོ། །ཡང་སྔར་བཞིན་སོང་བ་ན། ཕ་གསལ་
ཤིང་ལ་བཙུགས། མ་བཙོན་ཁང་དུ་བཅུག་སྟེ་ངན་ཐབས་དུ་མ་བརྩམས་པའི་
མི་ཞིག་ལ་བླ་མ་དྲིས་པས། ཕ་མ་འདི་གཉིས་ཀྱིས་མི་རིག་པ་དུ་མ་བྱེད་པས་
འདི་གཉིས་གསོད་པའི་གྲོགས་གྱིས་ཤིག་དང་བླ་མ་དང་སྤྲད་པར་བྱའོ་
ཞེས་ཟེར། སུ་ཞིག་གིས་ཕ་མ་གསོད་སྙམ་དུ་སེམས་པའི་ཚེ་ཐམས་ཅད་མི་
སྣང་བར་གྱུར་ཏེ་ནམ་མཁའ་ནས། གཟུང་འཛིན་ཆགས་དང་སྡང་བ་ཡིས།།
ཕ་དང་མ་གཉིས་མ་བསད་པར། །སུ་ཞིག་གིས་ནི་བླ་མ་རྙེད། །ད་ནི་ལྟད་མོ་
བལྟར་འགྲོ་འོ། །ཞེས་གྲག་སྟེ། །སྔར་བཞིན་སོང་བ་ལས། ས་ཕྱོགས་གཞན་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཞིག་ན་མི་མང་པོ་ཚོགས་ནས་དམུས་ལོང་ལྟད་མོ་ལྟ་བ་དང་། འོན་པས་སྒྲ་
དབྱངས་ཉན་པ་དང༌། ལྐུགས་པས་སྣ་ཚོགས་སྨྲ་བ་དང་། ཞ་བོ་རྒྱུག་པར་
བྱེད་པ་དང་། རོ་ལངས་གར་བྱེད་རྣམས་མཐོང་བ་ལ་བལྟ་ཞིང་གནས་པ་
ལས། མི་སྣང་བར་གྱུར་ནས་ནམ་མཁའ་ནས། མི་གཅིག་དུ་མར་རོ་གཅིག་
སྟེ། །དམུས་ལོང་བལྟ་རུ་མེད་པར་བལྟ། །འོན་པས་ཉན་པ་མེད་པར་ཉན།།
ལྐུགས་པས་སྨྲ་རུ་མེད་པར་སྨྲ། །ཞ་བོ་འགྲོ་འོང་མེད་པར་རྒྱུག །དབུགས་
བྲལ་གར་བྱེད་བྱ་རྩོལ་བྲལ། །ཞེས་གྲག་སྟེ། ད་ནི་བདག་གི་ ལུས་འདི་
དང་བཅས་བཞིན་དུ་བླ་མ་རྙེད་པར་མི་འགྱུར་བས་ལུས་འདི་བོར་ལ་བླ་མ་
རྙེད་པར་སྨོན་ལམ་བཏབ་པར་བྱའོ་བསམ་ནས། གལ་ཏེ་བདག་ལུས་
སྐྱེ་སྲིད་ན། །བླ་མས་རྟག་ཏུ་རྗེས་འཛིན་འགྱུར། །འདི་ལྟར་བླ་མས་དབུལ་
བ་ནི། །ཕྱིན་ཆད་བདག་མྱོང་མ་གྱུར་ཅིག །ཅེས་སྤུ་གྲིས་མགྲིན་པ་བྲེགས་
པར་བརྩམ་པ་ན་ནམ་མཁའ་ནས། ཡང་དག་དོན་དུ་བླ་མ་བཙལ། །བླ་མ་
མ་རྙེད་སངས་རྒྱས་རིང༌། །བསད་པས་བླ་མ་རྙེད་མི་འགྱུར། །ཁྱོད་
འདོད་སྡིག་ཅན་ང་ཉིད་དོ། །ཞེས་གྲག་སྟེ་བལྟས་པ་ན། རྣལ་འབྱོར་པ་
སྐུ་མདོག་མཐིང་ནག་སྐྱ་སྤྱི་བོར་བཅིངས་པ་རུས་པའི་རྒྱན་དྲུག་དང་ལྡན་
པ་སྐྱབས་སྦྱིན་གྱི་ཕྱག་རྒྱ་མཛད་པ། འཇའ་འོད་ཀྱི་དབུས་ན་བཞུགས་པར་
མཐོང་ནས། དགའ་བ་དང་རབ་ཏུ་དད་པས་གསོལ་བ་བཏབ་པ། ནད་ཀྱི་
གཟེར་བའི་ལུས་དང་འབུས་བཤིག་པ། །གསོད་དང་རྒྱུ་འདྲེན་དྲི་མ་བཀྲུ་
བ་དང༌། །རྒྱལ་པོ་རྔོན་པ་མུ་ཏོ་ཉ་པའི་གཟུགས། །མཚམས་མེད་སྤྱོད་དང་
འགལ་མཐུན་དེ་བཞིན་འདིར། །འཆི་ལ་ཐུག་པ་ཉིད་དེ་འདི་ལྟ་བུར།།
77



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བདག་ ལ་ བསླུ་བའི་ཆོ་འཕྲུལ་ཅིས་ ཕྱིར་ མཛད། །ཅེས་ སོགས་གསོལ་
བས། བུ་ཁྱོད་དང་ཁོ་བོ་འབྲལ་མེད་དུ་རྟག་པར་བསྡད་ཀྱང་། ཁྱོད་རང་
སྒྲིབ་པས་བསྒྲིབས་ཏེ་ཇི་བཞིན་མ་མཐོང་བ་ཡིན་ཏེ། སྤྲིན་གྱི་དབང་གིས་
ཉི་མ་ཟླ་བ་དང་། །རྟོག་པའི་དབང་གིས་ཆུ་ཡི་ནང་གི་གཟུགས། །ཉོན་
མོངས་དབང་གིས་སེམས་ཀྱི་སངས་རྒྱས་བཞིན། །རྟག་པར་ཡོད་ཀྱང་མ་
མཐོང་བྱིས་པ་ཉིད། །ཅེས་གསུངས་ཏེ་གཤེགས་སོ། །ཕྱི་བཞིན་དུ་སོང་སྟེ་
མཎྜལ་ཕུལ་ཏེ་ཆོས་གསུངས་པར་གསོལ་བ་བཏབ་པས་བཀའ་སྩལ་བ།
བུ་ཁྱོད་སྐལ་ལྡན་ངེས་པ་ཚོལ་བ་སྟེ། །དབང་བྲལ་ཟབ་མོའི་ངེས་པ་སུ་
ཡིས་རྙེད། །དེ་ཕྱིར་ཁྱོད་ལ་ངེས་པར་སྦྱིན་པའི་ཕྱིར། །དང་པོ་ཁོ་ནར་དབང་
གིས་སྨིན་པར་བྱ། །ཞེས་དབང་རྫས་ རས་ཡུག་ལ་མེ་སྲེག་བཞག་པས་
ཐལ་བར་གྱུར་པ་དང༌། གོའམ་ གསུངས། དེ་ལ་སོགས་པའི་བརྡ་ བཅུ་
གཉིས་བསྟན་པས་ནཱ་རོ་པས་ཤེས་ཤིང་རྟོགས་པའི་ཚེ། ཏེ་ལོ་པས། ཉོན་
མོངས་དྲི་མར་བཅས་པའི་རས་ཡུག་བསྲེགས། །མན་ཤེལ་གདོད་ནས་དྲི་
བྲལ་སྣ་ཚོགས་སྣང་། །འཆིངས་བྱེད་རང་གི་རྒྱ་མདུད་རང་གིས་བཀྲོལ། །
ཡིད་བཞིན་དབང་གི་རྒྱལ་པོ་བླ་མ་ཉིད། ། འགྱུར་མེད་དད་པ་ཡོན་ཏན་
ཀུན་གྱི་སྒོ། །གདམས་ངག་བདུད་རྩིའི་རྒྱུ་འདི་ངེས་པར་བཏུང༌། །བདེ་ཆེན་
ཐིག་ལེ་ཐམས་ཅད་རོ་གཅིག་སྟེ། །རྒྱལ་བ་ཀུན་གྲོལ་ཆོས་ཀྱི་འབྱུང་གནས་
མཆོག །རྡོ་རྗེ་ཟླ་གསང་གར་བརྒྱའི་རོལ་མོར་ལྡན། །ཀུན་ཏུ་གདམས་རོལ་
རྣམ་རོལ་གདོད་མའི་གསང་། །རང་རིག་ཡེ་ཤེས་སྨྲ་བསམ་བརྗོད་ལས་
འདས། །མཉམ་སྦྱོར་བདུད་རྩི་དཔག་བསམ་ཤིང་འབྲས་སྨིན། །བཅུ་གཉིས་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
བརྡ་ཤེས་སྐལ་དང་ལྡན་པ་ཁྱོད། །གསང་ཆེན་ཟབ་མོའི་སྣོད་དུ་ད་གྱུར་ཏོ།།
ཞེས་གསུངས། དཀའ་ཆེན་བཅུ་གཉིས་ནི། ཏེ་ལོ་པ་གཞན་དུ་གཤེགས་
པའི་ཕྱི་གཞིན་དུ་ཞུགས་ཏེ་ཕྱག་འཚལ་བསྐོར་བ་བྱས་མཎྜལ་ཕུལ་ནས་
གདམས་པ་སྟོན་པར་གསོལ་བ་བཏབ་པས། བླ་མས་ཨོཾ་དན་དྲ་བོ་ཝ་རེའི་
གཙུག་ལག་ཁང་ཐོག་རིམ་པ་བཅུ་གསུམ་དང་ལྡན་པའི་རྩེ་མོ་ནས་བཀའ་
བཞིན་མཆོང་དུ་བཅུག་པས། ས་གཞི་ལ་དྲག་ཏུ་བརྡབ་པས་རྐང་ལག་
རྣམས་ཆག་སྟེ་ལྟོ་བ་ལ་ཟུག ཚིགས་རྣམས་ནི་ཞིག །མགོ་བོ་ཆག་པས་
ཀླད་པ་ནི་འཐོར། ནང་ཁྲོལ་ཕལ་ཆེར་ནི་ཕྱིར་ཕྱུང༌། སྲོག་གི་ལྷག་མ་ཅུང་
ཟད་ལུས་སྐབས། བླ་མ་བྱོན་ནས་ཅི་ཉེས་གསུངས་པ་ལ། ད་ནི་འཇིག་
རྟེན་ཕ་རོལ་བདག་འགྲོ་རྗེ་ཁྱོད་ཀྱི། །ཞབས་དང་ནམ་ཡང་འབྲལ་བར་མ་
གྱུར་ཅིག །ཅེས་ཞུས་པ་ལ་གསུངས་པ། དད་དང་བློ་གྲོས་སྟོབས་ལྡན་པ།།
ཆརྣམ་སྨིན་ལུས་འདི་ཞིག་ཀྱང་སླ། །ཌ་ཀྭི་རྣམས་ཀྱི་གསང་བ་མཆོག །རྒྱུད་
པ་སེམས་ཀྱི་མེ་ལོང་ལྟོས། །ཞེས་ལུས་ལ་ཕྱག་གིས་བྱུག་པས་སྔ་མ་བས་
ཀྱང་ མཛེས་ སོ། །ཡང་ བླ་ མའི་ ཕྱི་བཞིན་ སོང་ བ་ན། ནགས་ ཁྲོད་ དུ་
གཤེགས་ཏེ་ཕྱོགས་ཐམས་ཅད་མེས་བསྐོར་བའི་དབུས་སུ་བཞག་སྟེ་བུད་
ཤིང་མང་པོ་སྟེང་དུ་སྤུངས། མེ་སྦར་བས་ཤ་ལྤགས་གཞོབ་ཏུ་གྱུར། ཀླད་
པ་དང་ཁྲག་དང་རྒྱུས་པ་དང་ཆུ་སེར་ནི་རབ་ཏུ་སྐམ། ཆུ་རྒྱུས་རྣམས་ཚིག་
ཅིང་ཆད་པས་ཚིགས་རྣམས་དང་བྲལ་བར་གྱུར་ཏེ། སྲོག་གི་ལྷག་མ་ཅུང་
ཟད་ལུས་པའི་ཚེ། བླ་མས་སྔར་བཞིན་གསུངས་པ་ལ་རྒྱུ་མཚན་ཞུས་པས།
བཀའ་སྩལ་བ། བདག་ཏུ་འཛིན་པས་དབང་བྱས་སྒྱུ་མའི་ལུས། །འདི་ནི་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཚིག་ཀྱང་རུང་གིས་གཞན་དུ་ན། །ཡེ་ཤེས་ཌ་ཀྭི་ཀུན་གྱིས་གསང་བའི་
གནས། །ཐུན་མོང་ཡེ་ཤེས་སེམས་ཀྱི་མེ་ལོང་ལྟོས། །ཞེས་གསུངས་ནས་
ཕྱག་གི་བྱུག་པས་ལུས་སྔར་བཞིན་གྱུར། ཡང་གཤེགས་པའི་ རྗེས་སུ་སོང་ །
ལོ་གཅིག་འདས་པ་ན་ཕྱག་འཚལ་སོགས་སྔར་བཞིན་བྱས། དེ་ནས་འདམ་
རྫབ་ཀྱི་འོབས་ཁ་ཞེང་འདོམ་ཕྱེད་ཙམ་གཏིང་ཟབ་ཅིང་སྲིན་བུས་གང་
བ་ཞིག་འདུག་པ་ན་རྐང་ལག་བརྒྱང་སྟེ་ཟམ་བྱེད་དུ་བཅུག །སྟེང་དུ་བྱོན་
ནས་ཞབས་ཀྱིས་ཤུགས་ཀྱིས་འདམ་རྫབ་ཏུ་བོར་ནས་གཤེགས་སོ། །སྲིན་
བུ་རིགས་དུ་མས་ལུས་ཀྱི་ཁྲག་ཐམས་ཅད་ཟད་པར་འཐུང་ནས་ཤི་ལ་ཐུག་
པ་ན་བླ་མ་བྱོན་ནས་སྔར་བཞིན་གསུངས། རྒྱུ་མཚན་ཞུས་པས། བླ་མས།
སྐྱེ་རྒ་ན་འཆིའི་རླབས་རྒྱས་པ། །སྲིད་པའི་ཆུ་ཆེན་རབ་སྒྲོལ་མ། །སྙིང་པོ་
མེད་ལུས་འདམ་རྫབ་ཏུ། །སྲིན་བུས་རྣམ་པར་བཤིག་ཀྱང་སླ། །ངར་
འཛིན་ལུས་ཀྱི་རི་བོ་འདི། །འཁྱག་ཀྱང་རུང་གི་ནཱ་རོ་པ། །མི་ཤིག་རྡོ་རྗེའི་
དམ་ཚིག་གི །ཐུན་མོང་སེམས་ཀྱི་མེ་ལོང་ལྟོས། །ཞེས་གསུངས་ནས་ཕྱག་
གིས་བྱུག་པས་སྔ་མ་ལྟར་གྱུར། ཡང་ལོ་གཅིག་འདས་པ་ན་ཕྱག་འཚལ་
སོགས་སྔར་བཞིན་བྱས། སྨྱུག་མའི་ཐུར་མ་མང་པོ་མདུང་རྩེ་ལྟར་བཞོག་
ནས་ཏིལ་མར་གྱི་ངར་བླུད། དེ་ནས་མདུན་ནས་རྒྱབ། རྒྱབ་ནས་མདུན །
གཡས་ནས་གཡོན་གཡོན་ནས་གཡས་སུ་ཕར་ཐལ་ཚུར་ཐལ་དུ་ཕུག་
པས་ལུས་སྨྱུག་ཕུང་ལྟ་བུར་བྱས་ནས་ཤི་ལ་ཐུག་པ་ན། བླ་མ་བྱོན་ནས་ཅི་
ཉེས་གསུངས། རྒྱུ་མཚན་ཞུས། བླ་མས། ངར་འཛིན་ལུས་ཀྱི་རྒྱ་མདུད་
འདི། །ཕུག་ཀྱང་རུང་གི་ནཱ་རོ་པ། མཁའ་འགྲོ་མ་ཡི་གསང་བའི་གནས།།



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
སྨིན་གྲོལ་སེམས་ཀྱི་མེ་ལོང་ལྟོས། །ཞེས་སོགས་གསུངས། དེ་ནས་སྟེང་
སྒོའི་མན་ངག་གནང༌། ཡང་ལོ་གཅིག་འདས་པ་ན་ཕྱག་འཚལ་སོགས་
སྔར་བཞིན་བྱས། བླ་མས་རྒྱལ་པོས་བཙུན་མོ་འགུགས་པར་གྱིས་ཤིག
ཅེས་གསུངས་པའི་ཚེ། རྒྱལ་པོའི་ཕོ་བྲང་དུ་བྱོན་ཏེ་བཙུན་མོའི་ལག་པ་ནས་
བཟུང་ཏེ་ཁྲིད་པས། བཙུན་མོ་སྲུང་བ་རྣམས་ཁྲོས་ཏེ་བཟུང་ནས་བརྡུངས་
པས་ཤི་ལ་ཐུག་པར་བྱས། བླ་མ་བྱོན་ནས་ཅི་ཉེས་གསུངས། རྒྱུ་མཚན་
ཞུས། བླ་མས། ངར་འཛིན་ལུས་ཀྱི་རི་བོ་འདི། །བཅོམ་ཀྱང་རུང་གི་ནཱ་རོ་
པ། །ཞེན་མེད་སྒྱུ་ལུས་ལྷ་ཡི་སྐུ། །སྟོང་གསལ་བསྐྱེད་རིམ་མེ་ལོང་ལྟོས།།
ཞེས་སོགས་གསུངས་ནས་ཕྱག་གིས་བྱུག་ནས་སྔར་བཞིན་གྱུར། ཡང་ལོ་
གཅིག་འདས་པ་ན་ཕྱག་འཚལ་སོགས་སྔར་བཞིན་བྱས་པས། བླ་མས་
བློན་པོའི་ཆུང་མ་འགུག་པར་གྱིས་ཤིག་གསུངས། སྔར་བཞིན་ཁྲིད་པའི་ཚེ།
བློན་པོ་ཁྲོས་ནས་བཟུང་སྟེ་ཡན་ལག་རྣམས་བཅག་སྟེ། སྐྱོགས་ཀྱི་འཕྲུལ་
འཁོར་དུ་བཅུག་སྟེ་ཤིན་ཏུ་རྒྱང་རིང་པོར་འཕངས་པས་བྲག་གི་ངོས་ལ་
ཕོག་སྟེ་རུས་ཚིགས་ཐམས་ཅད་ཞིག་ཆུ་རྒྱུས་ཐམས་ཅད་ཆད། སྲོག་གི་
ལྷག་མ་ཅུང་ཟད་ཙམ་ལུས་པའི་སྐབས། བླ་མ་བྱོན་ནས་ཅི་ཉེས་
གསུངས། རྒྱུ་མཚན་ཞུས། བླ་མས། ངར་འཛིན་ལུས་ཀྱི་རི་བོ་འདི། །
འཕངས་ཀྱང་རུང་གི་ནཱ་རོ་པ། །ཆོས་ཀྱི་དབྱིངས་སུ་འཕོ་བྱེད་པའི། །བླ་
མེད་གསང་བའི་མེ་ལོང་ལྟོས། །ཞེས་སོགས་གསུངས་ནས་ཕྱག་གིས་བྱུག་
པས་ལུས་སྔར་བཞིན་གྱུར། དེ་ནས་འཕོ་བའི་གདམས་པ་གནང་ངོ༌། །
ཡང་ལོ་གཅིག་འདས་པ་ན་སྔར་བཞིན་གསོལ་བ་བཏབ་པས། བླ་མས་
at



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
མེ་ཏོག་གི་ཕྲེང་བ་གཅིག་གཏད་ནས། འདི་ནས་ཧ་ཅང་མི་རིང་བའི་ལམ་
གྱི་བཞི་མདོ་ན་བག་མ་ཞིག་འབྱུང་བར་འགྱུར་བས་འདི་མགུལ་དུ་སྐྱོན་
ལ་ཁྲིད་ཤོག་གསུངས། བཀའ་བཞིན་བྱས་པས་བག་མ་བསུ་སྐྱེས་བྱེད་
མི་རྣམས་ཀྱི་བརྡུངས་པས་རོ་བཞིན་གྱུར་པ་ན། བླ་མ་བྱོན་ནས་ཅི་ཉེས་
གསུངས། རྒྱུ་མཚན་ཞུས་པ་ལ་གསུངས་པ། ངར་འཛིན་ལུས་ཀྱི་རི་དྭགས་
འདི། །བསད་ཀྱང་རུང་གི་ནཱ་རོ་པ། ཌ་ཀྭི་མའི་གསང་བ་ཡི་གནས། །
ཕྱག་རྒྱ་ཆེན་པོའི་མེ་ལོང་ལྟོས། །ཞེས་སོགས་གསུངས་ནས་ཕྱག་གིས་
རེག་པས་ལུས་སྔར་བཞིན་གྱུར། ཡང་ལོ་གཅིག་འདས་པ་ན་། སྔར་བཞིན་
གསོལ་བ་བཏབ་པས། མི་ཞིག་འགྲོ་བར་གཟིགས་ནས་འདི་བཟུང་བར་
གྱིས་ཤིག་གསུངས། མྱུར་བར་རྒྱུག་ཏེ་སོང་བ་ལས། ཇེ་རིང་ཇེ་རིང་གྱུར་ནས་
ཤིན་ཏུ་ཐང་ཆད་དེ་བརྒྱལ་བར་གྱུར་པ་ན། བླ་མ་བྱོན་ནས་ཅི་ཉེས་གསུངས།
རྒྱུ་མཚན་ཞུས་པ་ལ་གསུངས་པ། ཁམས་གསུམ་འཁོར་བའི་རྒྱུན་ཐག་
འདི། །ཆད་ཀྱང་རུང་གི་ནཱ་རོ་པ། །མཁའ་འགྲོ་མ་ཡི་གསང་བའི་གནས། །
རང་སེམས་གསལ་བའི་མེ་ལོང་ལྟོས། །ཁྱེད་ཀྱི་ངལ་འདི་སྙིང་པོར་གྱུར་པ་
སྟེ། །མེད་སྣང་མངོན་སུམ་འདི་ལ་རྗེས་དཔག་ནས། །རྨི་ལམ་ཉིད་ཅེས་ངེས་
པར་རྨི་ལམ་ནའང་། །རྣམ་དག་ཡེ་ཤེས་སྒྱུ་མའི་རྣམ་འཕྲུལ་ལྟོས། །ཞེས་
རྨི་ལམ་གྱི་གདམས་པ་རྗེས་སུ་གནང་ངོ༌། །ཡང་ལོ་གཅིག་འདས་པ་ན་
སྔར་བཞིན་གདམས་ངག་སྟོན་པར་གསོལ་བ་བཏབ་པས། ཁྱེད་ཀྱིས་མཎྜལ་
ཕུལ་ཅིག་གསུངས། ཆུ་དང་བ་བྱུང་སོགས་ཡོ་བྱད་མ་རྙེད་པས། དེ་ནས་བྱེ་
མའི་ས་གཞི་དེར་རང་གི་ཁྲག་གིས་ཆག་ཆག་བཏབ་ནས། མཚོན་ཆས་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
རང་གི་རྐང་པ་གཉིས་དང་ལག་པ་གཡོན་པ་དང་། མགོ་བོ་བཅད་དེ་ཚོམ་བུར་
བཀོད་པ་ན། ལག་པ་གཡས་ཀྱང་རང་བཞིན་གྱིས་ཆད་ནས་ཚོམ་བུར་གྱུར་
ཏོ། །བླ་མ་བྱོན་ནས་ཅི་ཉེས་གསུངས། ཡིད་ཀྱིས་རྒྱུ་མཚན་ཞུས་པ་ལ་གསུངས་
པ། ཟག་བཅས་སྙིང་པོ་མེད་པའི་ལུས། །མེད་ཀྱང་རུང་གི་ནཱ་རོ་པ། །མཁའ་
འགྲོ་མ་ཡི་གསང་བའི་གནས། །གཉིས་མེད་སེམས་ཀྱི་མ་ལོང་ལྟོས། །ཞེས་
སོགས་གསུངས་ནས་ལུས་ལ་ཕྱག་གིས་བྱུག་པས་སྔར་བཞིན་གྱུར། བར་
དོའི་གདམས་པ་བསྲེ་བ་སྐོར་གསུངས་སོ། ཡང་ལོ་གཅིག་འདས་པ་ན་སྔར་
བཞིན་གསོལ་བ་བཏབ་པས་གསུངས་པ། འདི་ནས་ཐག་མི་རིང་བ་ན་སྟོན་
མོ་རྒྱ་ཆེན་པོ་ཡོད་ཀྱི་བཟའ་བཏུང་གང་རྙེད་སློང་ལ་ཤོག་ཅིག་གསུངས།
དེར་བཀའ་བཞིན་སོང་སྟེ་བཟའ་བཏུང་འགའ་རྙེད་པ་བླ་མ་ཕུལ་བ་ན་ཤིན་
ཏུ་ཞིམ་ཞིམ་ལྟར་མཛད་དེ་གསོལ་ནས། ད་དུང་སློང་ལ་ཤོག་ གསུངས།
སློང་ལ་སོང་བ་ན་བྱིན་པར་མ་གྱུར་པ་ན་སྣོད་ཟས་དང་བཅས་པ་ཁྱེར་ནས་
བྲོས་སོ། །སྐྱེ་བོའི་ཚོགས་མང་པོས་དབྱུག་པ་དང་རྡོཆར་ཕབ་ཅིང་ཟས་
སླར་ཕར་ཤོར་རོ། །དེ་ནས་བླ་མ་ལ་ལོ་རྒྱུས་ཞུས་པས། བླ་མས། ཁྱོད་ཀྱིས་
ཐབས་མ་ཤེས་ཏེ། བུམ་པ། ཐག་པ། མེ་ལོང་རལ་གྲི་འདི་རྣམས་བཟུང་ལ་
རིམ་པར་བསྒྱུར་ལ་ཟས་ཁྱེར་ལ་བྲོས་ཤོག་གསུངས། དེ་ལྟར་བྱས་པས་
མང་པོའི་བདས་པ་ལ། བུམ་ཆུ་འཕོ་བས་ཆུ་བོར་གྱུར་པ་ལ། རྒན་མོ་ཅིག་
ན་རེ་ཐབས་ཡོད་ཅེས། མ་ཧེའི་ཀོ་བའི་གྲུ་བཏང་ནས་ཟིན་ལ་ཁད་པ་དང༌།
ཐག་པ་སྐྱུར་་བས་ཆུ་བོར་གྱུར། དེ་ཡང་བརྒལ་ཏེ་ཟིན་ལ་ཉེ་བ་ན། ཡང་
སླེབས་པ་ན་མེ་ལོང་བསྒྱུར་བས་རྒྱ་མཚོར་གྱུར། དེ་ཡང་བསྐོར་ཏེ་ཟིན་ལ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཁད་པ་དང༌། རལ་གྲི་བསྒྱུར་བས་ལྕགས་ཀྱི་ཁང་པར་གྱུར། དེར་ཁ་ཅིག་
ན་རེ་ཐབས་ཡོད་ཟེར་ནས། ཕྱོགས་ཐམས་ཅད་ནས་བུད་ཤིང་དང་སོལ་བ་
མང་པོ་སྤུངས་ཏེ། རླུང་དང་སྦྱད་པས་མེ་སྦར་ཏེ་ནང་དུ་སྡོད་པར་མ་ནུས་
པས་ཕྱིར་ཐོན་པ་ན། དེ་དག་གིས་རབ་ཏུ་བརྡུང་ཞིང་ཉམ་ཉེས་པར་བྱས་
ནས་ སོང་ངོ༌། །བླ་མ་བྱོན་ནས་ ཅི་ ཉེས་ གསུངས། ལོ་རྒྱུས་ ཞུས་ པ་ ལ་
གསུངས་པ། རྣམ་སྨིན་ལུས་ཀྱི་རི་བོ་འདི། །བཙོགས་ཀྱང་རུང་གི་ནཱ་རོ་པ།།
ཌ་ཀྭི་མ་ཡི་གསང་བའི་གནད། །བདུད་རྩི་སྙིང་པོའི་མེ་ལོང་ལྟོས། ཞེས་སོགས་
གསུངས་ནས་ཕྱག་གིས་བྱུག་པས་ སྔར་བཞིན་གྱུར་ཏོ། །ཡང་ལོ་གཅིག་
འདས་པ་ན་སྔར་བཞིན་གསོལ་བ་བཏབ་པས། བླ་མ་ཅུང་ཟད་ཁྲོས་པའི་
ཚུལ་གྱིས་མཆིལ་ལྷམ་གྱིས་གདོང་ལ་བརྒྱབ་ཞབས་ཀྱི་རྡོག་ཐོས་སྙིང་གར་
ཤུགས་དྲག་པོས་བརྒྱབ་པས་འདི་ལ་ཅི་ཙམ་བསྟན་ཀྱང་གོ་བ་མེད་པའོ།།
ཞེས་གསུངས། ཞག་གསུམ་དུ་བརྒྱལ་ནས་སངས་པ་ན་བླ་མ་བྱོན་ནས་ཅི་
ཉེས་གསུངས། ལོ་རྒྱུས་ཞུས་པ་ལ་གསུངས་པ། རྣམ་སྨིན་སྒྱུ་མའི་ལུས་པོ་
འདི། ཤིང་ཡང་རུང་གི་ནཱ་རོ་པ། །མཁའ་འགྲོ་མ་ཡི་གསང་བའི་གནས།།
སེམས་ཉིད་སྐྱེ་མེད་མེ་ལོང་ལྟོས། །ཀྱེ་ཧོ་འདི་ནི་རང་གི་ཡེ་ཤེས་ཏེ། །ངག་
གི་ལམ་འདས་ཡིད་ཀྱི་སྤྱོད་ཡུལ་མིན། །ཏེ་ལོ་ངས་ནི་ཅི་ཡང་བསྟན་དུ་
མེད། རང་གི་རང་ཉིད་མཚོན་ཏེ་ཤེས་པར་བྱོས། །ཞེས་གསུངས་ནས་བླ་
མས་ཕྱག་རེག་པ་ཞིག་མཛད་པས། སྔ་མ་ལས་མཆོག་ཏུ་མཛེས་པའི་ལུས་
སུ་གྱུར་ཏོ། །ཡང་ལོ་གཅིག་འདས་པ་ན་སྔར་བཞིན་གསོལ་བ་བཏབ་པས།
བླ་མས་ཤེས་རབ་མ་ཚོལ་ལ་ཁྲིད་ཤོག་གསུངས། བཀའ་བཞིན་བཙལ་ནས་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཁྲིད་དེ་ཕྱིན་པ་ན། དེ་ཁོ་བོ་ལ་ཕུལ་ཅིག་གསུངས་དེ་ལྟར་ཕུལ་བ་ན། ཤེས་
རབ་མ་དེས་ཕྱིར་ཅུང་ཟད་བལྟས་པ་ན་ཁྱོད་ཀྱི་སྙིང་ནས་མ་ཕུལ་ཏེ། འདི་
ཁྱོད་ལ་དགའ་འོ་ཞེས་གསུངས། གསོལ་པ། བདག་ལུས་སྲོག་ལ་ཡང་ལྟོས་
པ་མེད་ན་འདི་ལ་ཇི་ལྟར་ཆགས་ཏེ། ཇི་ལྟར་ཕུལ་བ་འདི་བཞེས་སུ་གསོལ།
བླ་མས། ཁྱེད་ཀྱི་སྨྲ་བ་དེ་ནི་བདེན་ཏེ། འོན་ཀྱང་འདིས་འདི་ཡིད་ལ་ཡོངས་
སུ་བཟུང་བའོ། དེའི་ཕྱིར་འདི་གཞོམ་པར་བྱ་ཞེས། སྨྱུག་ཐུར་རྡོ་རྗེའི་སྦུབས་
སུ་བཙུགས་ནས། དེ་ཉིད་རྡོ་སྟན་གྱི་སྟེང་དུ་བཞག་སྟེ་སྟེང་ནས་རྡོས་ཤུགས་
ཆེར་བརྡུངས་པས་ཁྲག་མང་དུ་འཐོར་བཞིན་པ་ལ་དྲིས་པ། ཁྱོད་བདེའམ་
ཞེས་པ་ལ་བདེ་བའི་རྒྱུ་མཚན་ཞུས་པ་ལ། བླ་མས་གསུངས་པ། འཁོར་བ་
མྱང་འདས་གཉིས་མེད་ལ། །འབད་ཀྱང་རུང་གི་ནཱ་རོ་པ། །མཁའ་འགྲོ་མ་ཡི་
གསང་བའི་གནས། །བདེ་ཆེན་སེམས་ཀྱི་མེ་ལོང་ལྟོས། །རང་ལ་གནས་པ་རྡོ་
རྗེའི་བྱང་ཆུབ་སེམས། །འགྱུར་མེད་བདེ་ཆེན་འོད་གསལ་ཕྱག་རྒྱ་ཆེ། །ཁ་
སྦྱོར་གསང་བའི་སྙིང་པོ་དེ་ཁོ་ན། །སྤྲོས་བྲལ་ལྷན་ཅིག་སྐྱེས་པའི་དོན་ལ་
ལྟོས། །ཞེས་གསུངས་ཏེ་ཕྱག་གིས་རེག་པ་ཙམ་གྱིས་སྔ་མ་ལས་མཆོག་ཏུ་
བཟང་ཞིང་བདེ་བ་ཆེན་པོས་ཡོངས་སུ་གང་བའི་ལུས་སུ་གྱུར་པ་ན། དབང་
བཞི་ཡོངས་སུ་རྫོགས་པར་བསྐུར་ཏེ་འོག་སྒོའི་གདམས་པ་གནང་ངོ༌། །དེའི་
ཚེ་ནཱ་རོ་པ་ཡུམ་དང་ལྷན་ཅིག་སྟེང་གི་ནམ་མཁར་གར་བྱེད་བཞིན་དུ་རྟོགས་
པ་བརྗོད་པའོ། །བཀའ་གདམས་ཆོས་འབྱུང་ངོ་མཚར་རྒྱ་མཚོ་ལས། ནཱ་རོ་
པ་ནི་བྲམ་ཟེ་རིགས་དཀར་ནག་བརྒྱད་ཡོད་པའི་ནང་ནས་བཟང་ཤོས་ནཱ་རོ་
པ་ཞེས་བྱ་བའི་རིགས་སུ་འཁྲུངས་མཁས་པ་ཆེན་པོར་གྱུར། ཕྱིས་སངས་
85



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཟ
་་་་་་་་
རྒྱས་ཀྱི་བསྟན་པ་ལ་རབ་ཏུ་བྱུང་སྟེ། མཚན་ཛྙཱ་ན་སིདྡྷི་ཞེས་གྲགས་ལ།
ཡོངས་རྫོགས་ཀྱི་པཎྜི་ཏར་གྱུར་ཏོ། །དེའི་ཚེ་དཔལ་ནཱ་ལེནྡྲ་ན་མཁས་པ་སྒོ་
དྲུག་ཏུ་གྲགས་པ་ལས། ཤར་སྒོར་རྩོད་དུས་ཀྱི་ཐམས་ཅད་མཁྱེན་པ་རཏ་ཀ་ར་མཆན། ཤཱནྟི་
པ། ལྷོ་སྒོར་ བཀའ་འགྱུར་དཀར་ཆག་ན་འདི་གཉིས་གོ་ལོག་བརྗེ་འདུག་མཁན།ངག་དབང་
གྲགས་པ། ནུབ་སྒོར་ཤེར་འབྱུང་བློ་གྲོས། དབུས་ན་ཛྙཱ་ན་མི་ཏྲ་དང་རིན་
ཆེན་རྡོ་རྗེ་གཉིས། བྱང་སྒོར་ནཱ་རོ་པ་ཤེས་བྱའི་གནས་ལ་མཁས་ཀྱང་རང་གི་
སེམས་ཡུན་རིང་དུ་མི་གནས་པས་སེམས་ལ་དབང་ཐོབ་པའི་གདམས་ངག་
གཅིག་དགོས་པར་འདུག་སྙམ་ནས། གནས་དབེན་པར་དཔལ་འཁོར་ལོ་
སྡོམ་པའི་བསྙེན་པ་འབུམ་ཕྲག་བདུན་བྱས་པས། ས་གཡོས་པ་ལ་སོགས་
པའི་ལྟས་བྱུང་ནས་ཤར་ཕྱོགས་སུ་བླ་མ་ཏེ་ལོ་པའི་དྲུང་དུ་སོང་ཞིག་ཅེས་
མཁའ་འགྲོས་ལུང་བསྟན་ཏོ། །དེ་ནས་ རང་གི་གྲོགས་པོ་ལ་སྦྲན་པས་
རིན་ཆེན་རྡོ་རྗེ་ན་རེ། ཁོ་བོ་ཡོངས་རྫོགས་ཀྱི་པཎྜི་ཏར་གྱུར་ནས་ཀུ་སཱ་ལིའི་
རྐང་པ་ལ་ཕྱག་མི་འཚལ་ཟེར་ནས་འགྲོར་མ་ཉན། ནཱ་རོ་པ་རྒྱ་གར་ཤར་
ཕྱོགས་རཱ་ཛ་བེ་ཧ་ར་ཞེས་པ་དེར་བྱོན་ཏེ་མི་ཐམས་ཅད་ལ་ཏེ་ལོ་པ་ག་ན་
ཡོད་དྲིས་པས་ལ་ལ་ན་རེ་རབ་ཏུ་བྱུང་བའི་ཆ་ལུགས་སུ་བཞུགས་ཟེར། ལ་
ལ་ན་རེ་རྣལ་འབྱོར་པའི་ཆ་ལུགས་སུ་བཞུགས་ཟེར་ཏེ་མ་རྙེད། ལན་གཅིག་
རིམས་ནད་འཕྲོག་པའི་ལྷ་ཁང་ན་ཐམས་ཅད་ཆོས་སྟོན་ཟ་བའི་ཚེ། དགེ་
འདུན་གྱི་གྲལ་བྱེད་པའི་ཕྱི་རོལ་ན་མི་མང་པོ་ཡོད་པའི་དྲུང་དུ། མི་སྔོ་ལ་
རིད་པ་ཉི་ལྷགས་ཀྱིས་ཁྱེར་བ་འདོམས་དཀྲིས་ཀྱི་རས་ཙམ་ལས་གོས་མེད་
པ་ཞིག་བྱུང་སྟེ་ཉ་མ་ཤི་བ་ཁ་ཅིག་ཁྱེར་ནས་མེ་གསེབ་ཏུ་བཅུག་ཅིང་བསྲེག་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
པ་ནཱ་རོ་པས་མཐོང་སྟེ། འདི་ལྟར་མ་བྱེད་བྱས་པས་ཉ་བསྲེགས་པ་ཆུར་
བཅུག་སྟེ་ཕུས་བཏབ་པས་མ་ཤི་བར་སོས་སོ། །འདི་ནུས་པ་ཐོབ་པ་ཞིག་
འདུག་པས་ཏེ་ལོ་པ་ཡིན་ནམ་སྙམ་པ་དང་། ནཱ་རོ་པ། ང་ཏེ་ལོ་པ་ཡིན་ཟེར་
ནཱ་རོ་པ་རྗེས་སུ་བཟུང་ནས་དཀའ་བ་ཐམས་ཅད་རྫོགས་པར་མཛད་དེ། ཀྱེ་
ཧོ་འདི་ནི་རང་རིག་ཡེ་ཤེས་ཆེན་པོ་སྟེ། །ངག་གི་ལམ་འདས་ཡིད་ཀྱི་སྤྱོད་
ཡུལ་མིན། །ཏེ་ལོ་ང་ཡིས་ཅི་ཡང་བསྟན་དུ་མེད། །རང་ལ་རང་གིས་བཀླགས་
ཏེ་ཤེས་པར་བྱོས། །ཞེས་གསུངས་ནཱ་རོ་ལ་རྟོགས་པ་སྐྱེས་ཏེ་གླུར་བླངས་པ་ནི།
འཆར་བ་མེད་ཅིང་ནུབ་པ་མེད། །ཉིན་མོ་མེད་ཅིང་མཚན་མོ་མེད། །བླ་
མའི་རྟོགས་པས་རྨོངས་པ་བཅད་ནས་སོང་། །གར་འགྲོ་གང་དུ་གནས་པ་
མ་ཤེས་ཏེ། །བདེ་ཆེན་གྱིས་ནི་དབང་པོའི་གྲོང་འདི་བཅོམ། །ཞེས་སོགས་
གསུངས་སོ། །༧ གཞན་ཡང་གྲུབ་ཐོབ་བརྒྱད་ཅུ་རྩ་བཞིའི་རྣམ་ཐར་ལས།
ནཱ་རོ་པའི་ལོ་རྒྱུས་ནི། ཆང་ཚོང་བའི་རིགས་ཡིན་ལ། དེའི་ཚེ་ཏེ་ལོ་པ་བྱ་བའི་
མཁས་པ་ཆེན་པོ་ཞིག་བཞུགས་པའི་གཏམ་ཐོས་ནས་རྣལ་འབྱོར་པའི་ཆ་
ལུགས་སུ་བྱས་ཏེ་ཏེ་ལོ་པ་འཚོལ་དུ་ཕྱིན་པས། བཙལ་ཀྱང་མ་རྙེད་དེ་མཐར་
ཡུན་རིང་པོ་ལོན་པ་ན་ལམ་ཁ་ཞིག་ནས་འཕྲད་དོ། །དེ་ནས་ནཱ་རོ་པས་ཕྱག་
དང་བསྐོར་བ་ལ་སོགས་པ་བྱས་ཏེ། བླ་མ་སྐུ་ཁམས་བདེ་མོ་ཞེས་སྨྲས་པ་
ན། ཏེ་ལོ་པ་ན་རེ་ཁྱོད་ཀྱི་བླ་མ་ང་མ་ཡིན་ལ་ངའི་སློབ་མ་ཡང་ཁྱོད་མ་ཡིན་
ཞེས་ཁྲོས་ཏེ་བརྡེག་ཏུ་བྱུང་ཡང་སླར་དད་པར་གྱུར་ཏེ། དུས་གཅིག་གི་ཚེ་
ཁྱིམ་བདག་གཅིག་བག་མ་ལ་ལེན་པའི་སར་བསོད་སྙོམས་ལ་བྱོན་པས་
བཟའ་བ་མང་པོ་དང་། ཁྱད་པར་ཚོད་མའི་རྣམ་གྲངས་བརྒྱད་ཅུ་རྩ་བཞི་ཙམ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གྱི་ནང་ནས་སྔོ་བ་ཏ་བ་ཞེས་བྱ་བའི་ཚོད་མ་ཤིན་ཏུ་ཞིམ་པ་ཞིག་རྙེད་པ་
ཁུར་ཏེ་བླ་མ་ལ་དྲངས་པས། ཏེ་ལོ་པས་བཞེས་ནས་སྔོ་ཡི་ཚོད་མ་ལ་བླ་མ་
ཤིན་ཏུ་དགྱེས་ཏེ་བུ་ཟས་འདི་འདྲ་བ་གང་ནས་རྙེད་སུས་བྱིན་པ་ཡིན་གསུངས་
པས། ནཱ་རོ་པ་ས་དང་པོ་ཐོབ་པ་ཙམ་དུ་དགའ་བ་མཆོག་ཏུ་གྱུར་ནས། འདི་
སྙམ་སྟེ་བདག་གིས་བླ་མའི་དྲུང་དུ་ལོ་བཅུ་གཉིས་བསྡད་པ་ལ་ཁྱོད་སུ་ཡིན་
ཙམ་ཡང་མི་གསུངས་པ་ལས་དེ་རིང་བུ་ཞེས་གསུངས་སོ་སྙམ་ནས་དགའ་
བ་དང༌། ཏེ་ལོ་པས་བུ་ཚོད་མ་ཞིམ་པོ་དེ་ད་དུང་སློང་ལ་ཤོག་གསུངས་པས།
ལན་བཞི་སློང་དུ་ཕྱིན་པས་ཁྱིམ་དེའི་མི་ཀུན་གྱིས་དགའ་བཞིན་དུ་བྱིན་ནོ།།
ལན་ལྔ་པ་ལ་ནཱ་རོ་པའི་བསམ་པ་ལ། ད་ནི་བསླང་བ་ལ་ངོ་ཚ་བས་མ་བྱིན་
ན་ནི་བླ་མ་མི་དགྱེས་སྙམ་ནས། སླར་སློང་དུ་ཕྱིན་པ་ན་ཁྱིམ་གྱི་མི་ཀུན་ལས་
ལ་གཡེང་བའི་བར་ལ་ཚོད་མ་སྣོད་དང་བཅས་པ་བརྐུས་ནས་ཁྱེར་འོང་སྟེ།
བླ་མ་ལ་དྲངས་པས་བླ་མ་དགྱེས་ནས་བུ་བརྩོན་འགྲུས་བཟང་པོ་བྱ་བར་
བཏགས་ཞེས་གསུངས། །
༼༡༣༠༽ ། དཀོན་མཆོག་གསུམ་དངོས་སོགས་ཀྱི་སྐབས། ཐུན་མོང་གི་ཐེག་པའི་ལུགས་
ལ་སྐུ་བཞི་ཡེ་ཤེས་ལྔ་ལྡན་གྱི་སངས་རྒྱས་ལ་སྟོན་པ། ལུང་དང་རྟོགས་
པའི་བདག་ཉིད་ཀྱི་ཆོས་ལ་ལམ། རིག་གྲོལ་ཕྱིར་མི་ལྡོག་པའི་དགེ་འདུན་
ལ་ལམ་སྒྲུབ་པའི་གྲོགས་སུ་མོས་ཏེ་དཀོན་མཆོག་གསུམ་ལ་ལམ་གྱི་སྐྱེལ་
མ་ལྟ་བུར་སྐྱབས་སུ་འགྲོ་བ་ནི་རྒྱུའི་སྐྱབས་འགྲོ་དང་། མ་འོངས་པ་ན་རང་
རྒྱུད་ལ་དེ་གསུམ་དངོས་སུ་གྲུབ་པར་འདོད་པས་སྐྱབས་སུ་འགྲོ་བ་ནི།
འབྲས་བུའི་སྐྱབས་འགྲོ་དང༌། ཐུན་མོང་མ་ཡིན་པ་གསང་སྔགས་སྤྱིའི་
88



-
•
•
•
•
•
-
-
ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཚུལ་གྱི་སྐྱབས་འགྲོ་ནི་སྤངས་རྟོགས་མཐར་ཕྱིན་པ་བདེ་བར་གཤེགས་
པའི་ངོ་བོ་ལས་ཕྱེ་བའི་བྱིན་རླབས་ཀྱི་རྩ་བ་སངས་རྒྱས་ཀུན་འདུས་ཀྱི་ངོ་བོ་
བླ་མ་ལ་སྒོ་གསུམ་འབུལ། དངོས་གྲུབ་ཀྱི་རྩ་བ་ཆོས་སྐུ་ཞི་བའི་ངང་ལས་
གཟུགས་སྐུ་ཞི་ཁྲོ་རབ་འབྱམས་སུ་ཤར་བའི་ཡི་དམ་ལ་བསྟེན། བར་ཆད་
སེལ་བའི་རྩ་བ་ཆོས་ཉིད་སྐྱེ་བ་མེད་པའི་ནམ་མཁའ་ལ་འགགས་མེད་
ཐུགས་རྗེའི་ཤུགས་ཀྱིས་འགྲོ་བའི་ཡེ་ཤེས་ཀྱི་མཁའ་འགྲོ་ལ་གྲོགས་ཀྱི་ཚུལ་
དུ་བྱས་ནས་དེ་ལྟ་བུའི་རྩ་བ་གསུམ་ལ་སྐྱབས་སུ་འགྲོ་བ་དང༌། ཁྱད་པར་
ཐབས་མཆོག་རྡོ་རྗེ་སྙིང་པོའི་ལུགས་ཀྱི་སྐྱབས་འགྲོ་ནི། སྐུ་བསྒྲུབ་པར་བྱ་
བའི་རྟེན་རྩ་ཡི་དྭངས་མ་ཆེན་པོར་སྤྲུལ་སྐུར་བརྟེན། གསུང་བསྒྲུབ་པར་བྱ་
བའི་རྟེན་མི་ཤིགས་རླུང་ལྔ་ལོངས་སྐུར་སྦྱངས་སོ། །ཐུགས་བསྒྲུབ་པར་བྱ་བའི་
རྟེན་ཐིག་ལེའི་རང་བཞིན་ཆོས་སྐུར་དག་པའི་མྱུར་ལམ་ལ་སྐྱབས་སུ་འགྲོ་བ་
དང༌། དེ་ཡང་གཞི་རྩ་རླུང་ཐིག་ལེའི་གནས་ཚུལ་ལྟར་ལམ་ཉམས་སུ་བླངས་
པས་སྐུ་གསུང་ཐུགས་སུ་ལྷུན་གྱིས་གྲུབ་པའོ། །མཐར་ཐུག་བསླུ་བ་མེད་པ་
གནས་ལུགས་རྡོ་རྗེའི་སྐྱབས་འགྲོ་ནི། སྐྱབས་ཡུལ་དེ་དག་གི་ཐུགས་རྒྱུད་
ལ་བཞུགས་པའི་གཉིས་མེད་རང་བྱུང་གི་ཡེ་ཤེས་བྱང་ཆུབ་སེམས་ཀྱི་ངོ་བོ་
གདོད་མའི་སྟོང་ཆེན་གྱི་དབྱིངས་རྣམ་ཀུན་མཆོག་ལྡན་གྱི་སྟོང་ཉིད་ཟབ་མོ།
རང་བཞིན་གསལ་བ་ལྷུན་གྱིས་གྲུབ་པའི་རང་བྱུང་གི་ཡེ་ཤེས། ཐུགས་རྗེ་
ཀུན་ཁྱབ་ཀྱི་ཡེ་ཤེས་མ་འགགས་འཛིན་བྲལ་རྣམ་གསུམ་འདུ་འབྲལ་མེད་
པའི་དཀྱིལ་འཁོར་ཆེན་པོ་རང་རྒྱུད་ལ་བསྒྲུབ་བྱར་བྱེད་ཅིང་ལ་བཟླ་བའི་
ཚུལ་གྱིས་དུས་བླ་མེད་བྱུང་ཆུབ་སྙིང་པོའི་གོ་འཕང་མ་ཐོབ་ཀྱི་བར་དུ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
སྐྱབས་སུ་མཆིའོ། །བྱང་ཆུབ་ནི། མི་གནས་པའི་མྱང་འདས་དང་། སྙིང་པོ་
ནི། བྱང་ཆུབ་རྣམས་ཀྱི་དམ་པ་དང༌། མཆིས་པ་ནི། དེ་ཉིད་ཐོབ་པ་ཡིན་
ནོ། །
༼༧༽ སྔོན་འགྲོ་སྤྱིའི་ཁྲིད་ཡིག་ཐབས་ལམ་ནོར་བུའི་གན་མཛོད་ལས།
སྐྱབས་འགྲོའི་རྒྱུ་ནི། འཇིགས་ པ་དང༌། དད་ པ་དང༌། སྙིང་རྗེ་ཆེན་པོའི་
བསམ་པ་གསུམ་དང་ལྡན་པ་ཞིག་གལ་ཆེ། ཞེས་དང་། གང་ལ་འཇིགས་
པའི་ཡུལ་སྤྱིར་འཁོར་བའི་སྡུག་བསྔལ་མཐའ་དག་དང༌། དེའི་རྩ་བ་སྐྱེ་
འཆི་ གཉིས། དེ་ གཉིས་ ཀྱི་རྒྱུ་ཟག་བཅས་ ཀྱི་ ལས་དང་ཉོན་མོངས་ པ་
ཐམས་ཅད་ དང༌ ། སྙིང་རྗེ་དང་ བྲལ་བའི་སྟོང་པ་ཉིད་འབའ་ཞིག་ལ་
གོམས་པས། སངས་རྒྱས་ཀྱི་ཡོན་ཏན་རིན་པོ་ཆེ་ཚད་མེད་པ་ལས་ཉམས་
པའི་ཞི་བ་ཕྱོགས་གཅིག་པར་ཆད་པའི་མྱང་འདས་ཀྱི་གཡང་ས་མི་ཟད་པ་
དང༌། གནས་སྐབས་ལམ་གྱི་མི་མཐུན་ཕྱོགས་ཚུལ་མིན་ཡིད་བྱེད་ཀྱི་རྣམ་
པར་རྟོག་པ་མཐའ་དག་དང་བཅས། གསུམ་པོ་དེ་ལ་དགྲ་ལྟ་བུ་དང༌། གཡང་
ས་ལྟ་བུ་དང་། དུག་ལྟ་བུའི་འདུ་ཤེས་ཉེ་བར་བཞག །ཅེས་དང་། སྐྱབས་སུ་
འགྲོ་བའི་ངོ་བོ་ནི་ཁས་ལེན་པའི་དོན་ཅན་ཡིན་པས་རྫོགས་པའི་སངས་
རྒྱས་མཁྱེན་བརྩེ་ནུས་གསུམ་གྱི་བདག་ཉིད་ཅན་དེ་ཉིད་གནས་སྐབས་སུ་
སྟོན་པར་ཁས་བླངས་ཏེ་སྟོན་པ་ལས་གཞན་དུ་མི་བསྟེན་པ་དམ་བཅའ་བ་
རྒྱུའི་སྐྱབས་འགྲོ། སྟོན་པ་དེ་ཉིད་མཐར་ཐུག་གི་བསྒྲུབ་བྱར་ཁས་བླངས་ཏེ་
འབྲས་བུ་དེ་ལས་གཞན་དོན་དུ་མི་གཉེར་བར་དམ་བཅའ་བ་འབྲས་བུའི་
སྐྱབས་འགྲོ། དེས་མཚོན་པས། ལུང་རྟོགས་ཀྱིས་བསྡུས་པའི་དམ་པའི་ཆོས་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དང༌། འཕགས་པའི་དགེ་འདུན་གཉིས་ཀྱང་གནས་སྐབས་སུ་ལམ་དང་
གྲོགས་སུ་ཁས་བླངས་ཏེ་དེ་དང་དེ་ལས་གཞན་པའི་ལམ་གྲོགས་མི་བསྟེན་
པར་དམ་བཅའ་བ་རྒྱུའི་སྐྱབས་འགྲོ། དེ་གཉིས་མཐར་ཐུག་རང་རྒྱུད་ལ་
བསྒྲུབ་བྱར་ཁས་བླངས་ཏེ་རྟོགས་པ་དམ་པའི་ཆོས་རང་གི་ཁོང་དུ་ཆུད་
པར་བྱས་ནས་རྒྱུ་མཐུན་ལུང་གི་ཆོས་ཀྱི་འཁོར་ལོ་གཞན་རྒྱུད་ལ་བསྐོར་
ཏེ་འཕགས་པའི་ཚོགས་རྣམ་པར་བཞག་ནས་དཀོན་མཆོག་གསུམ་གྱི་གདུང་
རྒྱུན་མི་གཅོད་པར་དམ་བཅའ་བ་ནི་འབྲས་བུའི་སྐྱབས་སུ་འགྲོར་ཤེས་
པར་བྱའོ། །ཞེས་གསུངས་སོ། །
༼༡༤༥༽ ༑ རྒྱལ་པོ་མ་སྐྱེས་དགྲས་ཕ་བསད་པ་སོགས་ཀྱི་སྐབས། ལྷས་སྦྱིན་གྱིས་མ་སྐྱེས་
དགྲར་ངས་ཁྱོད་རྒྱལ་སྲིད་ལ་བསྐོས་ཟིན་གྱིས། ཁྱོད་ཀྱིས་སངས་རྒྱས་ལ་ང་
སྐོས་ཤིག་བྱས་པས་རྒྱལ་པོས་སྟོན་པར་གསེར་མདོག་དང་འཁོར་ལོ་སོགས་
འདུག་པ་ཁྱོད་ལ་མི་སྣང་བྱས་པས། གསེར་མགར་བཀུག་ནས་པཉྩཞེས་པའི་
འབྲུ་མར་གྱིས་ལུས་ལ་བྱུག གསེར་བཞུས་ཏེ་བྱུག་པས་ལུས་ ལ་ སྡུག་
བསྔལ་བ་དང༌། དེ་བཞིན་ལྕགས་མགར་གྱིས་འཁོར་ལོ་བསྲེགས་ཏེ་ལྷས་
བྱིན་ལ་བརྒྱབ་པས་ཚ་བའི་སྡུག་བསྔལ་བར་གྱུར། དེ་ནས་ལྷས་བྱིན་གྱིས་
མ་སྐྱེས་དགྲ་དང་བཅས་ཏེ་གོ་ཏ་མ་གསོད་པར་བརྩམས། སྐྱོགས་ཀྱི་འཕྲུལ་
འཁོར་མཁན་ལ་མུ་ཏིག་གི་དོ་ཤལ་སྲང་སྟོང་རི་བ་བྱིན་ཞིང་མི་སྟོང་ཕྲག་
གཅིག་ལ་གླ་བྱིན་ནས། བྱ་རྒོད་སྤུངས་རིར་སྟོན་པ་བཞུགས་པའི་ཐད་དྲང་
བར་ངོས་སྒྲོགས་བཅས་ཤིང་གཡས་གཡོན་གྱི་ལམ་བོར་མི་ཉིས་བརྒྱ་ལྔ་
བཅུ་རེ་བཞག གོ་ཏ་མ་སྐྱོགས་ཀྱིས་བསད་པར་མ་ནུས་ན་སུའི་སར་བྱུང་
91



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཡང་སོད་ཅིག ཅེས་བསྒོས་པས་སྐྱོགས་ཀྱི་མི་ལྔ་བརྒྱ་པོས་འདི་སུར་
འཕངས་བྱས་པས་གོ་ཏ་མར་འཕངས་ཟེར་བ་ཐོས་པས། མི་ལྔ་བརྒྱ་འཕྲུལ་
འཁོར་མཁན་པོ་བཅས་དེ་བས་ཤི་བ་དགའ་སྙམ་བྲོས་པ་སྟོན་པས་ལམ་
ངན་པ་རྫུ་འཕྲུལ་གྱིས་ཐེམ་སྐས་སུ་སྤྲུལ་ནས་བྲོས་ཏེ་དེ་དག་སྟོན་པའི་
སྤྱན་སྔར་སླེབ། ཆོས་བསྟན་པས་བདེན་པ་མཐོང༌། ལྷས་སྦྱིན་གྱིས་སླར་
བལྟ་བར་ཕྱིན་པས་དེ་དག་སྟོན་པའི་དྲུང་དུ་ཆོས་ཉན་པ་མཐོང༌། མི་ལྔ་
བརྒྱ་པོ་གཞན་དུ་སོང་། ལྷས་བྱིན་རང་ཉིད་ཀྱིས་སྒྲོགས་དྲངས་ཏེ་རྡོ་ཆེན་མི་
ཟད་པ་འཕངས་པས་ལག་ན་རྡོ་རྗེས་སྒྱོགས་རྡོར་རྡོ་རྗེ་བསྣུན་པས་ཕྱེ་མར་
ཞིག །དེའི་དུམ་བུ་ཆེ་བ་ཞིག་ལྷུང་དུ་འཆའ་བ་ལ་གནོད་སྦྱིན་ཀུནྡྷི་རས་
འཛིན་རྒྱུ་ཡིན་ཡང་རྡོ་ཕྱེད་དེ་ཕོག་པས་དུས་ལས་འདས་ཏེ་ལྷར་སྐྱེས།
སྟོན་པའི་དྲུང་དུ་འོང་ཆོས་ཉན་པས་བདེན་པ་མཐོང་། རྡོ་དེའི་དུམ་བུ་ཕྲ་མོ་
ཞིག་སྟོན་པའི་ཞབས་ལ་ཕོག་པས་སྐུ་མཚལ་ཡང་བྱུང་། བསྙུན་བརྟག་
པའི་ཆེད་འཚོ་བྱེད་གཞོན་ནུ་སྨན་ པ་ འཚོ་བྱེད་གཞོན་ནུ་ནི། ཡབ་རྒྱལ་པོ་གཟུགས་ཅན་སྙིང་
བོས། ཚོང་དཔོན་ཞིག་གི་ཆུང་མ་དང་འདུས་པའི་སྲས་ཡིན་ལ། ཚོང་དཔོན་ལ་གསང་སྟེ་རྒྱལ་པོ་རང་གིས་
གཞན་ལ་བཅོལ་ཏེ་བསྐྱེད་བསྲིང་། འཚོ་བྱེད་གཞོན་ནུ་འབྱུང་པོ་ཐམས་ཅད་མཐོང་བའི་ནོར་བུ་ཡོད་པས་གང་
གི་མགོ་ལ་བཞག་པས་ལུས་ཀྱི་ནད་ཐམས་ཅད་མཐོང་ངོ་མཆན། སྐུ་ དྲུང་ དུ་ འགྲོ་ ཞིང་འདི་ ལ་
ཕན་པའི་སྨན་ཞིག་ཡོད་ཀྱང་མ་རྙེད་ཅེས་ཟེར་བ་ཙན་དན་ས་མཆོག་སྟེ་ཚོང་
དཔོན་ཞིག་ལ་ཡོད་པ་སྟོན་པ་ལ་ཕུལ་པས་ཕན་ན་མ་སྐྱེས་དགྲས་གསོད་
སྙམ་རུང་བསད་ཀྱང་བཟོད་སྙམ་ཏེ་ཕུལ་བས་བཞེས་ཤིང་ཚོང་དཔོན་དེ་
སངས་རྒྱས་ཙན་དན་དུ་ལུང་བསྟན། ད་དུང་སྐུ་མཚལ་མ་ཆད། བུད་མེད་
92.



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
བུ་དང་པོ་བཙས་པའི་འོ་མས་ཕན་ཞེས་པ་བུད་མེད་འོ་མ་ཉུང་བ་རང་གི་བུ་
ཡང་མི་ངོམས་པ་ཞིག་གིས་ཐོས་པས་འོ་མ་ཕུལ་ན་རང་གི་བུ་འཆི་ཞིང་
རང་ཉིད་ལ་རྒྱལ་པོས་ཆད་པ་འོང་བ་ཤེས་ཀྱང་ཕུལ་བས་དེ་སངས་རྒྱས་འོ་
བྱིན་ཞེས་པར་ལུང་བསྟན་ཅིང་། ད་དུང་སྐུ་མཚལ་མ་ཆད་པའི་ཚུལ་བསྟན་
པ་འོད་སྲུང་སྟོབས་བཅུ་བའི་བདེན་པ་གསོལ་བ་སྟོན་པས་གནང་སྟེ་ཚིགས་
བཅད་གསུངས་མ་ཐག་སྐུ་མཚལ་ཆད། དེ་ལྟར་སྟོན་པའི་སྐུ་མཚལ་བྱུང་བ་
དང༌། གླང་ཆེན་སྨྱོན་པ་བཏང་བ་དང༌། དགེ་འདུན་གྱི་དབྱེན་དང་། དགྲ་
བཅོམ་མ་བཀྲོངས་པ་སོགས་མཚམས་མེད་པའི་ལས་བགྱིས་པ་ཕྱི་མའི་རྣམ་
སྨིན་ལ་འཇིགས་ཏེ་མུ་སྟེགས་སྟོན་པ་སྡེ་དྲུག་གི་ཐད་དུ་སོང་ནས་དྲིས་པ་ན།
དེ་དག་གིས་ཚེ་སྔ་ཕྱི་དང་ལས་རྒྱུ་འབྲས་མེད་པའི་ལྟ་བ་ངན་པ་བསྟན་
པས། ལྷས་བྱིན་དེ་ལ་ཡིད་ཆེས་ཏེ་དགེ་བའི་རྩ་བ་བཅད་དོ། ། ༧ ཕྱིས་སུ་
ཤཱཀྱ་རྣམས་ཀྱིས་ལྷས་བྱིན་ལ་སྟོན་པར་བཟོད་པར་གསོལ་ཅིག་ཅེས་
བསྐུལ་བས་ལྷས་བྱིན་གྱིས་བེའུའི་ལྟེ་བ་ཞེས་པའི་རེག་དུག་གིས་སེན་མོ་
བཀང་སྟེ། གོ་ཏ་མས་བཟོད་པར་བྱས་ན་ལེགས་མ་བྱས་ན་དུག་ཞབས་ལ་
བསྐུའོ་སྙམ་དྲུང་དུ་སོང་བཟོད་པར་གསོལ་བས་སྟོན་པས་མཁྱེན་ཏེ་ཞབས་
ཀྱི་པུས་མོའི་ལྷ་ང་མན་ཤེལ་དུ་སྤྲུལ་ཁོ་དེར་ཞབས་ལ་འདུད་པ་ལྟར་བྱས་
སེན་མོ་བཏབ་པས་ཆག་སྟེ་དུག་ཀྱང་སར་ལྷུང་བས་སྐྱེངས་ཏེ། ཁྱོད་ཀྱིས་
གང་ དག་ སངས་རྒྱས་ལ་སྐྱབས་སུ་སོང་ན་ངན་འགྲོར་མི་འགྲོའོ་ཞེ་
ན་བདག་ཁྱོད་ལ་སྐྱབས་སུ་སོང་བས་ངན་འགྲོར་སོང་ན་རྫུན་ནོ་ཟེར་བ་
ནས་གོམ་པ་བོར་ཕྱིར་སོང་བ་ན་སའི་གསེབ་ནས་དམྱལ་བའི་མེ་ཅུང་ཟད་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཐོན་པ་རྐང་པ་ལ་རེག་པས་ཚའོ་ཚའོ་ཞེས་རྒྱུགས་པས་སའི་མཐོངས་ཕྱེ་ནས་
ལུས་དེར་ཆུག་སྟེ། མནར་མེད་པའི་མེས་ལུས་ཤིན་ཏུ་ཚིག་སྟེ་ངུ་བཞིན་ཀུན་
དགའ་བོ་ལ་བོས་པས། བདག་རུས་པའི་གཏིང་ནས་སངས་རྒྱས་ལ་སྐྱབས་
སུ་མཆིའོ་ཟེར་ལུས་དེ་དམྱལ་བར་སོང་མནར་མེད་དུ་བསྐལ་པ་ཆེན་པོ་
གཅིག་གནས་ནས། རུས་པའི་གཏིང་ནས་སྐྱབས་སུ་མཆིའོ་ཞེས་བརྗོད་
པས་མ་འོངས་པ་ན་རང་སངས་རྒྱས་རུས་པ་ཅན་དུ་འགྱུར་བར་ལུང་བསྟན།
ཤཱ་རིའི་བུ་དང་མོའུ་འགལ་གྱི་བུས་དམྱལ་བའི་རྒྱུད་ལ་བལྟ་བར་གཤེགས་
པ་ནས་ཆར་གྱི་རྒྱུན་གཏུན་ཤིང་ཙམ་དང་ཤིང་རྟའི་སྲོག་ཤིང་ཙམ་ཕབ་ཀྱང་
དམྱལ་བའི་ཚ་དབལ་གྱིས་ནམ་མཁའ་ལས་སྐམ། ཤཱ་རིའི་བུས་ཏིང་ངེ་
འཛིན་གྱིས་དམྱལ་བའི་གནས་ཆུས་གང་བར་མཛད། མོའུ་འགལ་གྱི་བུས་
ལྷས་བྱིན་ཚུར་ཤོག་བྱས་པས་འོང་སྟེ་ཞབས་ལ་གཏུགས། སྡུག་བསྔལ་
དྲིས་པས་མནར་མེད་པ་སྤྱིའི་སྡུག་བསྔལ་གྱི་སྟེང་དུ་ལྕགས་ཀྱི་རི་འབར་
བས་འཐབ་པ་དང༌། སོག་ལེ་སོ་གཉིས་པས་གཏུབ་པ་དང་། ཐོ་བས་མགོ་
ཕྱེ་མར་འཐག་པ་དང༌། ཕྱོགས་བཞི་ནས་གླང་པོ་ཆེ་འོང་ནས་འབྲས་ཕྱེ་
བཞིན་དུ་འཐག་པ་བཞི་བྱུང་ཚུལ་སྨྲས་པས། དེ་དག་ཀྱང་སྟོན་པར་སྒྲོགས་
འཕངས་པ། དགེ་འདུན་དབྱེན་པ། ཨུཏྤ་ལའི་མདོག་བཀྲོངས་པ། ནོར་སྐྱོང་
ཆོད་པ་བཞིས་ཡིན་ཅིང་ཕྱིས་རང་སངས་རྒྱས་སུ་ལུང་བསྟན་པ་བཤད་
པས་འོ་ན་དེ་བར་དམྱལ་བ་མནར་མེད་ཀྱི་སྡུག་བསྔལ་བཟོད་པར་བྱའོ་
ཟེར་རོ།།
༼༡༧༦༽ ༈ སྔོན་རྐུན་པོ་བྱེད་པ་ཞིག་གཞན་གྱིས་བཟུང་ནས་སོགས་ཀྱི་སྐབས། ས་ པཎ་གྱི་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དགོངས་ པ་ རབ་གསལ་ལས། སྔོན་ རྒན་ཞུགས་བླུན་པོ་ཞིག་ལ། སྦྱིན་
བདག་མོ་ཞིག་དད་དེ་རས་ཟུང་སྦྱར་ཕུལ་ནས་ཆོས་ཞུས། དེར་ཆོས་བཤད་
རྒྱུ་མ་རྙེད་ནས་ཡི་མུག་སྟེ། མི་ཤེས་པ་ང་སྡུག་བསྔལ་ཞེས་ཡང་ཡང་
བཟླས། དེར་སྦྱིན་བདག་མོས་རྒྱུ་མི་ཤེས་པ་ལས་འབྲས་བུ་སྡུག་བསྔལ་
འབྱུང་བར་རྟོགས་པས་བདེན་པ་མཐོང་། དེར་སློབ་དཔོན་གྱིས་འཁོར་བའི་
སྡུག་བསྔལ་གྱི་རྒྱ་མཚོ་ལས་བསྒྲལ་ཞེས་བསྔགས་པ་བརྗོད། དེར་རྐུན་པོ་
ཞིག་གིས་བླུན་པོ་འདི་ལས་རས་བརྐུ་བར་བྱ་སྙམ་དུ་བསམ་ནས་ཕྱི་བཞིན་
འབྲང་ངོ༌། །དེར་རྒན་ཞུགས་དེ་ཁང་པར་ཞུགས་པ་དང༌། རྐུན་པོས་རས་
བྱིན་ཅིག་བཟླས། རྒན་ཞུགས་སྐྲག་པས་ཕྱིར་བྱུང་མི་ནུས་ཀྱིས་ཁང་པའི་རྒྱ་
སྐར་ནས་ལོངས་ཤིག་ཅེས་བཟླས། རྐུན་མས་ལག་པ་གཅིག་གིས་བླངས་
པས། རྒན་ཞུགས་ཀྱིས་ཁོ་བོ་ལ་ཡང་སྦྱིན་བདག་གིས་ལག་པ་གཉིས་ཀས་
བྱིན། ཁྱོད་ཀྱང་ལག་པ་གཉིས་ཀས་ལོངས་ཤིག་སྨྲས། དེ་གཉིས་ཀ་བརྐྱང་
བ་ན་ཐག་གུས་བཀྱིག་ནས་ཀ་བ་ལ་བཏགས། དེ་ནས་རྒན་ཞུགས་ཕྱིར་
བྱུང་སྟེ་སྐྱབས་ འགྲོའི་ ལད་མོ་ གྱིས་ཞེས་བསྒྲགས་ནས་ དཀོན་མཆོག་
གསུམ་གྱི་སྐྱབས་འགྲོ་རེ་ལ་དབྱུག་པས་ན་ངེས་པ་རེ་བརྒྱབ། དེར་རྐུན་མ་
བཏང་ངོ༌། །འཐེང་ཞིང་ཆུ་འགྲམ་ཞིག་ཏུ་ཕྱིན་པ་དང༌། མགྲོན་པོ་ཞིག་
གིས་ཁྱོད་ཅི་སྟེ་འཐེང་ཞེས་དྲིས། སྨྲས་པ། ཁོ་བོ་རྐུན་མ་ཞིག་ན་ཁོ་བོ་བས་
ཀྱང་རྐུན་ཆེན་དགེ་སྦྱོང་ཞིག་སྟེ་སྐྱབས་འགྲོ་རེ་དང་དབྱུག་པ་རེ་བསྡེབས་
ནས་བརྡུང་། སངས་རྒྱས་ལ་མངོན་ཤེས་མངའ་བས་སྐྱབས་འགྲོ་གསུམ་དུ་
བསྡུས། སྐྱབས་འགྲོ་བཞི་པ་སྲིད་ན་ཁོ་བོ་གདོན་མི་ཟ་བར་སྲོག་དང་འབྲལ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཟེར་ནས། སངས་རྒྱས་ལ་དད་བཞིན་དུ་ཟམ་པ་གཅིག་གི་འོག་ཏུ་ཆུར་ཞུགས་
དེའི་ཚེ་མི་མ་ཡིན་པ་དཔག་ཏུ་མེད་པས་ཟམ་པ་ལ་འགྲོ་བར་བརྩམས་པ་
ན་འགྲོ་མ་ནུས། བསམ་པ་སྔར་ཁོ་བོ་ཅག་བདེ་བླག་ཏུ་འགྲོ་ནུས་པ་ལ་འདི་
ཅིའི་ལན། མི་དེ་ལ་སྨྲས་པ་ཁྱེད་ཀྱིས་རིག་པ་ལ་ཅི་ཤེས། དཀོན་མཆོག་
གསུམ་ལ་སྐྱབས་འགྲོ་ཞིག་ཤེས། དེ་ལས་གཞན་མི་ཤེས་ཟེར་བ་དང་
གདོན་དེ་དག་ཀྱང་སྐྱབས་འགྲོ་ལ་ངེས་ཤེས་སྐྱེས་ཏེ་ཚེ་འཕོས་ནས་ལྷར་སྐྱེས་
ཞེས་གྲགས། རྐུན་པོ་དེ་ཡང་སངས་རྒྱས་ལ་དད་ནས་རབ་ཏུ་བྱུང་ཞེས་
ཐོས་སོ། །སངས་ རྒྱས་ ཀྱི་ སྐུ་ གཟུགས་ཅིག་ ངོས་ ལ་ བྲིས་ པ་ ཚུན་ ཆད་
སེམས་ཅན་དམན་པ་དུད་འགྲོ་ཡན་གང་གི་མིག་གི་ལམ་དུ་སྣང་བ་དང་།
གཟུངས་སྔགས་ཁྱད་པར་ཅན་དང༌། སངས་རྒྱས་ཀྱི་མཚན་སོགས་རྣ་བར་
ལན་གཅིག་ཐོས་པ་དང༌། དཀོན་མཆོག་གསུམ་ལ་དང་བའི་སེམས་སྐད་
ཅིག་མ་གཅིག་སྐྱེས་ཏེ། སྐྱབས་འགྲོའི་ཚིག་གཅིག་བརྗོད་པའམ། ཐལ་མོ་
ཡ་གཅིག་གདེངས་པའམ། མེ་ཏོག་གཅིག་ནམ་མཁར་འཐོར་བ་ཡན་ཆད་
རྣམ་གྲོལ་གྱི་འབྲས་བུ་ལས་ཕྱིར་མི་ལྡོག་པར་མདོ་རྒྱུད་བསྟན་བཅོས་ཚད་
མའི་གཞུང་ལས་གསུངས་སོ། །
༼༡༦༢༽ ༈ སྔོན་རྒྱ་གར་དུ་དམ་པའི་ཆོས་སོགས་ཀྱི་སྐབས། ནཱ་ལེནྡྲར་གཎྜི་བརྡུང་བའི་
སྒྲ་ལས་ཕ་ཌཱ་ཡ་ཞེས་པའི་སྒྲ་བྱུང༌། མུ་སྟེགས་ཀྱི་རྒན་མོ་ཞིག་ན་རེ།
ནང་པའི་གཎྜིའི་སྒྲ་ལ་འགེམ་ཞེས་པ་ཞིག་སྣང་སྟེ་འོ་སྐོལ་ལ་གནོད་མི་
གནོད་བརྟག་པར་རིགས་སོ་ཞེས་ཟེར། དེར་བྲམ་ཟེ་སྒྲ་མཁན་རྣམས་ཀྱིས་
བརྟགས་པས་མུ་སྟེགས་ངན་པ་རྣམས་ཀྱི་ཀླད་པ་འགེམ་ཞེས་པའི་སྒྲར་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
འདུག་གོ །ལྷ་དང་ཀླུ་དང་དྲང་སྲོང་གིས་མཆོད་པས། །དཀོན་མཆོག་གསུམ་
གྱི་ཏོག་སྟེ་འདི་བརྡུང་བས། །མུ་སྟེགས་འཆལ་བ་རྣམས་ཀྱི་ཀླད་པ་འགེམ།།
ཞེས་བྱུང་བར་གྲགས་ལ་དེར་བྲམ་ཟེའི་རྒྱལ་པོ་རྒྱལ་ཤེས་ལ་སོགས་པ་མུ་
སྟེགས་ རྣམས་ ཀྱིས་ དམག་བྱས་ཏེ། ཡུལ་དབུས་ ནས་ ཛ་ ལན་ ར་བར་
གཙུག་ལག་ ཁང་མང་པོ་མེ་ལ་བསྲེགས། འདི་ཙནྡྲ་བཞི་པའི་ དུས་ཏེ་
བཀའ་འགྱུར་དཀར་ཆག་ལས། དེ་འོག་ཉི་འོག་རྒྱལ་པོ་ཨཀྟ་ཙན་དང༌།
ཛ་ཡ་ཙན་གཉིས་ལས་ཕྱི་མའི་བུ་ནེ་མ། ཙནྡའི་མདུན་ན་འདོན་བྲམ་ཟེའི་
བུ་ཥ་ཡ་མུ་ཏྲ་ཞེས་པས་རྒྱལ་སྲིད་འཕྲོག་ནས་དབང་བསྒྱུར་ནས་ཡུལ་དབུས་
ནས་ཛ་ལན་རའི་བར་གྱི་གཙུག་ལག་ཁང་མང་པོ་བསྲེགས། མང་དུ་ཐོས་
པའི་དགེ་སློང་འགའ་ཞིག་ཀྱང་བསད་པ་སོགས་ཕྱོགས་དེའི་བསྟན་པ་ཅུང་
ཟད་ཉམས་པར་གྱུར་ཏོ། །ཞེས་བྱ་བའམ། ཡུལ་དབུས་ཀྱི་རྒྱལ་པོ་དྷརྨ་
ཙན་དང་། མཐའ་འཁོབ་སྟག་གཟིག་གི་རྒྱལ་པོ་ཧུ་ལུ་ཀ་གཉིས་ཕན་ཚུན་
མཛའ་བཤེས་སུ་གྱུར་ཏེ་གཅིག་གིས་གཅིག་ལ་ནོར་རིན་ཐང་ཅན་དུ་མ་སྐྱེས་
སུ་བསྐུར་རོ། །ལན་གཅིག་ཉི་འོག་རྒྱལ་པོས་ཟབ་ཆེན་གྱི་གོས་སྲུབ་མེད་
པ་སྟག་གཟིག་གི་རྒྱལ་པོ་ལ་བསྐུར་བ་ལ་དེས་དེ་ལ་བལྟས་པས་གོས་ཀྱི་
ཐག་རིས་ལ་སྙིང་གི་ཐད་དུ་རྐང་རྗེས་འདྲ་བ་ཞིག་བྱུང་བས། ངན་སྔགས་
བྱེད་དོ་སྙམ་ནས་ཐེ་ཚོམ་སྐྱེས། ཡང་ལན་ཅིག་ཤིང་འབྲས་སྐྱེས་སུ་
བསྐུར་བར་འདོད་པ་ལ་བྲམ་ཟེ་ཞིག་གིས་སྔགས་ཀྱི་འཁོར་ལོ་གྲོ་ག་ལ་བྲིས་
པ་མང་པོ་ཉི་འོད་ལ་བཞག་པ་ལས། རླུང་གིས་ཁྱེར་ཏེ། ཀེ་ལའི་འབྲས་བུ་ཁ་
ཕྱེ་བའི་ནང་དུ་སོང་།དེ་ལ་སོགས་པའི་ཤིང་ཏོག་རྣམས་སྒྲོམ་མར་ཁུས་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བཀང་བའི་ནང་དུ་བཅུག་སྟེ་སྟག་གཟིག་གི་རྒྱལ་པོ་ལ་བསྐུར། ནམ་
ཞིག་ན་ཤིང་ཏོག་གི་ནང་ནས་སྔགས་ཀྱི་འཁོར་ལོ་བྱུང་བས། ངེས་པར་
ངན་སྔགས་བྱེད་དོ་སྙམ་ནས་དུ་རུ་ཥའི་དམག་གིས་མ་ག་དྷཱའི་ཡུལ་ཀུན་
བཅོམ་གཙུག་ལག་ཁང་མང་པོ་ཞིག་ཀྱང་བཤིག་པའི། །ནཱ་ལེནྡྲར་ཡང་གནོད་པ་ཆེན་
པོ་བྱུང་། རབ་བྱུང་རྣམས་རིང་དུ་བྲོས་སོ། །སློབ་དཔོན་པདྨའི་སྐུ་ཚེའི་སྨད་ཙམ་དུ། དེ་ཚེ་ཝཱ་ར་ཎ་སཱི་ན་དྷེན་
ཙན། ཞིང་བོའི་བུ་རྒྱལ་པོ་སངས་རྒྱས་ཕྱོགས་ཞེས་བྱ་བས་དབུས་དང་ནུབ་ཕྱོགས་ཀྱི་རྒྱལ་ཕྲན་གཙོ་བོ་
དག་གྲོགས་སུ་སྦྲན་ནས་སྟག་གཟིག་རྒྱལ་པོ་ཕུ་ལི་མན་དང་གཡུལ་བཀྱེ་ནས། སྟག་གཟིག་ཕམ་སྟེ་ནུབ་ཕྱོགས་
ཀྱི་རྒྱལ་ཁབ་ཐམས་ཅད་དབང་བསྒྱུར། ཆོས་གཞི་ཉེས་པ་གསོས། ནཱ་ལེནྡྲར་ཆོས་གཞི་བརྒྱད་ཅུ་རྩ་བཞི་བཙུགས།
མ་རི་ཙི་ཏཱ་ཕྱི་མར་བླ་མར་བཀུར་ནས་བསྟན་པ་ཤིན་ཏུ་དར་བར་བྱས་སོ་མཆན། དཔལ་ནཱ་ ལེནྡྲར་ རྒྱལ་
པོའི་བློན་པོ་ཀ་ཀུ་ཏ་སེང་ཧ་ཞེས་བྱ་བས་ལྷ་ཁང་ཞིག་བཞེངས་པའི་ཚེ། སྐྱེ་
བོ་ཐམས་ཅད་ལ་སྟོན་མོ་ཆེར་བྱས་པ་ལས། མུ་སྟེགས་ཀྱི་གྲུབ་མཐའ་འཛིན་
པའི་མུ་ཏོ་བ་གཉིས་སློང་དུ་ཡོང་བ་ལས། དགེ་ཚུལ་གཏུམ་པོ་རྣམས་ཀྱིས་
ཁྲུས་ཁུ་གཏོར། སྒོ་གླེགས་ཀྱི་བར་དུ་བཙིར། ཁྱི་གཏུམ་པོ་དག་རྦད་པ་
ལས། དེ་གཉིས་ཤིན་ཏུ་ཁྲོས་ཏེ། གཅིག་གིས་འཚོ་བ་སྦྱོར་ཞིང་། གཅིག་
ཤོས་ཀྱིས་ཉི་མ་སྒྲུབ་པར་དམ་བཅས་ནས། སའི་དོང་གཏིང་རིང་པོར་
ཞུགས་ཏེ་ལོ་དགུའི་བར་དུ་བསྒྲུབས་ཀྱང་མ་འགྲུབ་ནས་ཕྱིར་འགྲོ་བར་
བརྩམས་པས་གྲོགས་པོ་ན་རེ་ཁྱོད་ཀྱིས་སྔགས་གྲུབ་བམ་ཟེར་རོ། །མ་གྲུབ་
བྱས་པ་ན་དེ་ན་རེ་ཕྱོགས་ཐམས་ཅད་དུ་མུ་གེ་ཉམ་ང་བས་ཁྱབ་པ་ལ་ངས་
དཀའ་བ་འདི་སྙེད་ཀྱིས་འཚོ་བ་སྦྱར་ན། ཁྱེད་སྔགས་མ་གྲུབ་པར་ཕྱིར་ནམ་
བྱུང་བའི་ཚེ་མགོ་དྲུངས་ནས་གཅོད་དོ་བྱས་པས་ཆུ་གྲི་རྣོན་པོ་བསྲེལ་བས།



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དེ་འཇིགས་ཏེ་སླར་ལོ་གསུམ་བསྒྲུབ་བོ། །དེ་ལྟར་ལོ་བཅུ་གཉིས་ན་གྲུབ་
ནས། དེའི་སྦྱིན་བསྲེགས་བྱས་ཏེ་སྦྱིན་སྲེག་གི་ཐལ་བ་ལ་སྔགས་བཟླས་ཏེ་
གཏོར་བ་ཙམ་གྱིས་མེ་རང་འབར་དུ་བྱུང་བ་དང་གཙུག་ལག་ལ་བལྟས་པས་
མིག་ལས་མེ་བྱུང་སྟེ་ལྷ་ཁང་བརྒྱད་ཅུ་རྩ་བཞི་རྣམས་ཚིག་ནས་མངོན་པའི་
སྡེ་སྣོད་མང་པོ་མེ་ལ་བསྲེགས་སོ། ། ༧སྔོན་དགེ་སློང་སྡེ་སྣོད་གསུམ་འཛིན་
པ་འཕགས་པ་སྤྱན་རས་གཟིགས་ལ་ཡི་དམ་དུ་བྱེད་པ་ཞིག་ཡོད་པས་དུས་
ལན་གཅིག་དགེ་སློང་གཞན་ཞིག་དང༌། བརྒལ་བརྟག་བྱེད་པའི་ཚེ་ང་
རྒྱལ་གྱི་སྐྱོན་གྱིས་དེ་ལ་བུད་མེད་ཀྱི་རིགས་པ་ཅན་འདི་ཞེས་སྨད་དོ།། དེ་
ཚེ་འཕགས་པ་སྤྱན་རས་གཟིགས་དབང་ཕྱུག་གིས་ཁྱོད་ཀྱི་ལས་འདིས་སྐྱེ་
བ་མང་པོར་བུད་མེད་དུ་སྐྱེ་བར་འགྱུར་རོ། །འོན་ཀྱང་བྱང་ཆུབ་མ་ཐོབ་ཀྱི་
བར་དུ་ཁྱོད་ཀྱི་དགེ་བའི་བཤེས་གཉེན་ང་ཡིན་ནོ་ཞེས་གསུངས་སོ། །དེ་ནི་
མཐར་བྲམ་ཟེ་མོ་པྲ་ཀཱ་པ་ཤཱི་ལ་ཞེས་པ་རབ་ཏུ་གསལ་བའི་ངང་ཚུལ་ཅན་
མ་ཞེས་ བྱ་བ་ཡིན་ཏེ། །དེའི་སྐྱེ་བ་དྲན་ཅིང་ཆུང་ངུ་ནས་མདོ་སྡེ་དང་།
མངོན་པའི་གཞུང་ལུགས་དག་མཐོང་ཞིང་ཐོས་པ་ཙམ་གྱིས་རང་ཤེས་པ་
འཕགས་པ་སྤྱན་རས་གཟིགས་རྟག་ཏུ་མཆོད་པ། དགེ་བ་བཅུའི་ལམ་ལ་
ངང་གིས་གནས་པ་བྱང་ཆུབ་ཀྱི་སེམས་སྟོབས་སུ་གྱུར་པ་ཞིག་སྟེ། དེའི་
རྨི་ལམ་དུ་ཚུལ་ཁྲིམས་བསྲུང་བ་བས་ཁྱིམ་ཐབ་བྱས་ན་སངས་རྒྱས་ཀྱི་
བསྟན་པ་དར་ཞིང་སེམས་ཅན་ལ་ཕན་པ་ཞིག་ཡོང་ངོ་ཟེར་བ་ཞིག་བྱུང་
བས། བྲམ་ཟེ་མོ་དེས་རྒྱལ་པོ་གཅིག་དང་ཁྱིམ་ཐབ་བྱས་པ་ལ་འཕགས་པ་
ཐོགས་མེད་བྱོན། དེ་ནས་བྲམ་ཟེ་གཅིག་དང་ཁྱིམ་ཐབ་བྱས་པ་ལ་སློབ་དཔོན་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
དབྱིག་གཉེན་བྱོན། འདི་ཆོས་འབྱུང་འགའ་ན་དགེ་སློང་མར་འདོད་པ་འཁྲུལ་བ་ཡིན་ནོ་ཞེས་སོ། །
ཐོགས་མེད་དགའ་ལྡན་དུ་བྱོན་ནས་ཆོས་རྒྱུན་གྱི་ཏིང་ངེ་འཛིན་ལ་བརྟེན་
ཏེ། ཆོས་མངོན་པ་སྟོང་ཕྲག་བརྒྱ་པ་ལ་སོགས་པ་ཐེག་ཆེན་གྱི་ཤིན་ཏུ་རྒྱས་
པའི་སྡེ་སྣོད་གསན་ཏེ། དེའི་དོན་རྒྱ་ཆེར་སྟོན་པ་ས་སྡེ་ལྔ་དང༌། བསྡུས་ཏེ་
སྟོན་པ་ཐེག་པ་ཐུན་མོང་བའི་སྡོམ་མངོན་པ་ཀུན་ལས་བཏུས་པ་དང༌། ཐེག་
ཆེན་ཐུན་མོང་མིན་པའི་སྡོམ་ཐེག་བསྡུས་ལ་སོགས་པ་མཛད་དེ། འཛམ་
བུའི་གླིང་དུ་བྱམས་པའི་ཆོས་ལྔ་དང་བཅས་པ་དར་ཞིང་རྒྱས་པར་མཛད་དོ།།
གཅུང་གིས་ཁ་ཆེའི་འདུས་པ་བཟང་པོ་ལ་ཐེག་ཆུང་གི་མངོན་པ་སྡེ་བདུན་
དང་བྱེ་བྲག་བཤད་མཛོད་ལ་སོགས་པ་ལེགས་པར་བསླབས་ནས། མདོ་
སྡེ་པའི་ལུགས་འཇོག་པའི་བསྟན་བཅོས་མཛོད་རྩ་འགྲེལ་ལ་སོགས་པ་
མཛད་པའོ། །
༼༡༦༥༽ ། སྔོན་རྗེ་བཙུན་མི་ལ་སྐུ་བསོད་དང་ཕྲིན་ལས་རྒྱས་པའི་སྐབས་སོགས། ལོ་ སྟོན་ དགེ་
འདུན་འབུམ་དང་ར་སྟོན་དར་མ་བློ་གྲོས་སོགས་ཀྱི་གྲོས་ལ། མི་ལ་ས་མ་
ཕུད་ན་ཡུལ་འདིར་འོ་སྐོལ་གྱི་བསྟན་པ་མི་དར་བས། སྟོན་པ་སྒྲ་ཚད་ལུང་
རིགས་ལ་མཁས་པ་གསུམ་སོང་ལ་སུན་ཕྱུངས་ཤོག་ཅེས་སྨྲས་པ་ལྟར་སྟོན་
པ་གསུམ་སོང་ཀྱང་རྒོལ་མ་ནུས་པའི་མཐར་རང་དབང་མེད་པར་དད་པ་
སྐྱེས་ཏེ་རྗེ་བཙུན་གྱི་སློབ་མར་གྱུར་ཏེ་སྟོན་སྒོམ་གངས་ཀྱི་སེང་གེ་འདྲ་བའི་
རྟོགས་ལྡན་གསུམ་བྱུང་བའོ། །ནམ་ཞིག་དེ་དག་གིས་སྟོན་ཆེན་ཞིག་བྱེད་
པའི་སར་རྗེ་བཙུན་དཔོན་སློབ་དང་། ལོ་སྟོན་དང་དར་བློ་ཀུན་སྤྱན་དྲངས་
སར། རྗེ་བཙུན་ལ་ལོ་སྟོན་ན་རེ། རྣལ་འབྱོར་པ་ཚད་མའི་གྲུབ་མཐའ་
100



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཞིག་ཞོག་ཟེར་བས། རྗེ་བཙུན་གྱིས་བླ་མ་ཚད་མ་ལ་གདམས་ངག་ཚད་མ་
ཞུས། སྙིང་རུས་ཚད་མས་རི་ཁྲོད་ཚད་མར་བསྒོམས་པས་རང་རྒྱུད་ལ་དྲོད་
རྟགས་ཚད་མ་སྐྱེས། ཡོན་བདག་ཚད་མས་མཆོད་གནས་ཚད་མར་ཁུར།
ཁྱོད་ལ་འདོད་ཀྱི་སྟོན་པ་ཚད་མ་ཕྲག་དོག་ཚད་མ་སྐྱེས་དམྱལ་བ་ཚད་མར་
སྡུག་བསྔལ་ཚད་མ་མྱོང་དགོས་ཞེས་མགུར་གསུངས། དེ་ནས་རྗེ་བཙུན་
ལ། དར་བློས་ འགལ་རྟགས་དང་འབྲེལ་ རྟགས། སྣང་ལ་མ་ངེས་ པའི་
རྟགས་ཀྱི་གྲུབ་མཐའ་ཞོག་ཟེར་བ་ལ། རྗེ་བཙུན་གྱི་ཞལ་ནས། སྟོན་པའི་
ཤེས་རྒྱུད་དམ་པའི་ཆོས་དང་འགལ་བ་དེ་འགལ་རྟགས་ཡིན། འགལ་
རྟགས་དེ་ཀ་ཉོན་མོངས་པ་དང་འབྲེལ་བ་འབྲེལ་རྟགས་ཡིན་ཞིང་། ཆོས་
ཆོས་པའི་གཟུགས་བརྙན་དུ་སྣང་ལ། འགལ་འབྲེལ་གཉིས་ཀྱི་རྟགས་ཚང་
བ་དེ་སྣང་ལ་མ་ངེས་པའི་རྟགས་ཡིན་ནོ་གསུངས་པས། ལོ་སྟོན་མགོ་གོས་
ཀྱིས་ཕུར་ནས་དགོད་ཅིང་འདུག །ཕྱིས་སུ་རྗེ་བཙུན་ལ་དབང་དང་གདམས་
པ་ཞུས་ནས་རྟོགས་པ་ངོ་འཕྲོད་དེ་སྟོན་སྒོམ་གངས་ཀྱི་སེང་གེ་འདྲ་བ་ཉེ་
བའི་སྲས་གཅིག་བྱུང་བ་ཡིན་ནོ། །་་
༼༡༦༦༽༑ སྔོན་དགེ་བཤེས་སྟོན་པའི་དྲུང་དུ་སོགས་ཀྱི་སྐབས།འབྲོམ་སྟོན་གྱི་སྐྱེས་རབས་
ལས། མགོན་པོ་སྤྱན་རས་གཟིགས་ཀྱི་སྤྲུལ་པ་འབྲོམ་སྟོན་པ་རྒྱལ་བའི་
འབྱུང་གནས་ཏེ། དེ་ཉིད་སྔོན་རྒྱལ་བུ་དད་པ་བརྟན་པ་ཞེས་བྱ་བར་སྐྱེ་བ་
བཞེས་པའི་ཚེ། རྒྱལ་པོ་དེ་ལ་སྲས་གསུམ་ཡོད་དེ། སྒྲོལ་མའི་སྤྲུལ་པ་ཡུམ་
ཀུ་ཤ་ན་ལ་སྲས་སངས་རྒྱས་འཛིན། ཁྲོ་གཉེར་ཅན་གྱི་སྤྲུལ་པ་དུང་སྐྱོང་གི་
བུ་མོ་ལ་སྲས་དྷརྨ་འཛིན། ནོར་རྒྱུན་མའི་སྤྲུལ་པ་ལག་མངས་ཀྱི་བུ་མོ་
io1



གཞུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ལ་སྲས་དགེ་འདུན་འཛིན་རྣམས་འཁྲུངས། དྷརྨ་འཛིན་དང༌། དགེ་འདུན་
གཉིས་བླ་མ་མྱ་ངན་བྲལ་ལས་རབ་ཏུ་བྱུང་སྟེ། བླ་མ་མྱ་ངན་བྲལ་གྱི་རྫུ་
འཕྲུལ་ལ་བརྟེན་ཏེ་བདེ་བ་ཅན་དུ་གཤེགས། སངས་རྒྱས་འཛིན་ལ་བཙུན་
མོ་བྲམ་ཟེའི་བུ་མོ་བཟང་ལྡན་མ་ཞེས་པ་ཞིག་ཁབ་ཏུ་བཞེས་ནས། དེ་ལ་
སྲས་སངས་རྒྱས་དཔལ་ཞེས་བྱ་བ་ཞིག་འཁྲུངས་སོ། །ཕྱིས་སུ་སངས་རྒྱས་
འཛིན་ནི། རིན་ཆེན་གསལ་ཞེས་བྱ་དྷརྨ་འཛིན་ནི་གཞོན་ནུ་རྒྱལ་མཚན་
ཞེས་བྱ་བ། དགེ་འདུན་འཛིན་ནི་ཚུལ་ཁྲིམས་འབར་ཞེས་བྱ་བ། དེ་དག་
གསུམ་ལ་ནི་སྐུ་མཆེད་གསུམ་དུ་གྲགས་ཏེ། རིགས་གསུམ་མགོན་པོས་
བྱིན་གྱིས་བརླབས་པའི་སྤྲུལ་པ་སྣ་ཚོགས་ཀྱིས་འགྲོ་བའི་དོན་བྱེད་པའོ། །
ལར་ གསུམ་པོ་དེ་ནི་ཚེ་རབས་ཐམས་ཅད་དུ་རྒྱལ་བའི་འབྱུང་གནས་
ཀྱིས་ཡོངས་སུ་བཟུང་བ་ཡིན་ལ། ད་དུང་ཡང་ཚེ་རབས་ཐམས་ཅད་དུ་
ཡབ་སྲས་སུ་འགྱུར་རོ། །སངས་རྒྱས་དཔལ་ནི་རིན་ཆེན་གསལ་གྱི་ཡང་
སྲས་ཤ་ར་བ། ཡོན་ཏན་གྲགས་པ་ཞེས་བྱ་བ་འཇམ་པའི་དབྱངས་ཀྱིས་
བྱིན་གྱིས་བརླབས་པའི་སྤྲུལ་པའོ། །འབྲོམ་སྟོན་པ་རྒྱལ་བའི་འབྱུང་གནས་
ཀྱི་སྐྱེས་རབས་བཀའ་གདམས་བུ་ཆོས་ལས། པུ་ཏོ་བ་རིན་ཆེན་གསལ་
འཇམ་དབྱངས་ཀྱི་སྤྲུལ་པ། ཕུ་ཆུང་བ་གཞོན་ནུ་བསྟན་པའི་རྒྱལ་མཚན་
སྤྱན་རས་གཟིགས་ཀྱི་སྤྲུལ་པ། སྤྱན་སྔ་བ་ཚུལ་ཁྲིམས་འབར་ཕྱག་རྡོར་གྱི་
སྤྲུལ་བར་གསུངས།
༼༡༦༦༽ ། ཡང་སྔོན་བྱ་བ་ཀོ་ཁར་སོགས་ཀྱི་སྐབས། དེ་ ཡང་ སྤྱིར་བོད་ ཡུལ་ འདིར་ གང་
དང་གང་དུ་རུས་ཚན་གྱི་མི་ཤས་ཆེ་བར་བྱུང་བའི་ཡུལ་ས་དེ་ལ་རུས་དང་
102



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དེའི་མིང་གིས་བཏགས་ཏེ། དཔེར་ན་རོག་པས་ཞེས་པ་ལྟ་བུའམ། དགྱེར་
པས་ཞེས་བཏགས་པ་བཞིན་དུ་བྱ་ས་ཁྲི་དཔོན་ནི། ཡུལ་ཡར་ཀླུང་གི་སྨད་
མང་ཡུལ་གྱི་ལྗོངས་འདབས་སུ་བྱ་ཡི་རྒྱལ་པོ་གཤོག་བཟང་དང་འདབ་
བཟང་གི་རིགས་ལས་མཆེད་པ་མིང་དུ་བྱུང་བས་བྱ་ས་ཞེས་གྲགས་པའི་
གནས་དེར། བྱ་ཆོས་ཀྱི་ཀ་བ་དང་། གཅུང་ཐོད་པ་གཡུའི་སྨིན་མ་ཅན་
ཏེ་སྐུ་མཆེད་གཉིས་བྱུང་། གཅུང་གི་སྲས་མཁན་པོ་ཡོན་ཏན་མཆོག་དང་།
བྱ་ཤ་ ཀ་ གཉིས་ བྱུང༌། མཁན་པོ་ཡོན་ཏན་མཆོག་ཅེས་པ་རབ་ཏུ་བྱུང་
ནས་གཞན་གྱི་མཁན་པོ་མཛད་ཀྱང་གང་སར་ལྷ་ཁང་གསོས། བྱ་ཤ་ཀ་ལ་
སྲས་རྡོ་རྗེ་ལེགས་པ་དང་རྡོ་རྗེ་དབང་ཕྱུག་གཉིས་བྱུང་། རྡོ་རྗེ་དབང་ཕྱུག་
གི་སྲས་བླ་མ་བྱ་ནག་ཆེན་པོ་རིན་ཆེན་འོད་ནི། བཞི་བཅུ་རྩ་གཅིག་གི་སྟེང་དུ་
ཁ་ཆེ་པཎ་ཆེན་དང་མཇལ་ནས། སྦྱོང་རྒྱུད་དཀྱིལ་འཁོར་བཅུ་གཉིས་ལ་
སོགས་པ་ཆོས་མང་དུ་ཞུས་ཤིང་། གཞན་ཡང་བླ་མ་མང་དུ་བསྟེན། གངས་
ཅན་གྱི་ལྗོངས་ཐམས་ཅད་སྙན་པའི་གྲགས་པས་ཁྱབ་པར་གྱུར། འདི་ལ་
ཆོས་ཀྱི་བུ་བཞི་ཡོད་དེ། བྱར་སྨད་དུ་མཚལ་སྒོམ་ཆོས་ལ་དགའ་བ། ལོ་
རོར་རབ་དགའ་བ་ཆེན་པོ། དྭགས་པོར་མཚོ་རས་པ། གཙང་དུ་འུ་ཡུག་པ་
ཆེན་པོའོ། །བྱ་ནག་པ་ཆེན་པོའི་རིགས་ཀྱི་སྲས་བྱ་ཇོ་སྲས། དེའི་སྲས་བྱ་
ངག་དབང་། དེ་ལ་སྲས་བྱ་དགེ་སློང་བ། བྱ་རིན་ཆེན། བྱ་ཆོས་རྒྱལ་
དཔལ་བཟང་གསུམ་བྱུང་བ་ལ་བྱ་རིགས་གསུམ་མགོན་པོ་ཞེས་ཟེར། དགེ་
སློང་བ་ལ་སྲས་རིན་ཆེན་དཔལ། དབང་ཕྱུག་རིན་ཆེན། རིན་ཆེན་བཟང་པོ།
དྭགས་པོ་བ་བཞི་བྱུང་། བྱ་རིན་ཆེན་སྲས་ཀུན་དགའ་རིན་ཆེན་གྱིས་ས་
103



གཞུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
སྐྱའི་དཔོན་ཆེན་ཀུན་དགའ་བཟང་པོ་ལ་གཏུག བྱ་ཆོས་རྒྱལ་དཔལ་བཟང་
པོ་འགྲོ་མགོན་འཕགས་པའི་མདུན་དུ་བྱོན། ཤར་བ་ཀུན་བསོད་ལ་སློབ་
དཔོན་བཅོལ་ནས། རྒྱུད་གསུམ་མན་ངག་དང་བཅས་པ་སྦྱངས་པ་མཛད།
ཨ་མི་བྱ་ནག་གི་དུས་ལ། ཡང་རྩེར་མགོན་ཁང་ཡོད་པའི་སྟེང་དུ། ཡང་
རྩེའི་གཙུག་ལག་ཁང་བརྩིགས། རྒྱལ་བའི་བཀའ་འགྱུར་གསེར་ལས་གྲུབ་
པ་བཞེངས། ཀུན་དགའ་རིན་ཆེན་གྱི་སྲས་ཀུན་དགའ་རྒྱལ་མཚན། མཁན་
ཆེན་སྤྱིལ་བུ་པ། མངའ་བདག་ཆོས་སེང་འོད་བྱ་ཐུབ་པ་དཔལ་རྣམས་སོ།།
མངའ་བདག་ཆོས་སེང་འོད་འབྲི་གུང་དཔོན་མོ་ལ་འཁྲུངས་པའི་དོན་གྱིས།
འབྲི་གུང་པས་བྱར་དྭགས་ཀྱི་དཔོན་དུ་བསྐོས། དེའི་སྲས་མཁན་ཆེན་ཚུལ་
ཁྲིམས་བཟང་པོས་ཟངས་མོ་ཆེའི་མཁན་པོ་མཛད་བཞིན་པ་ལ་ཐམས་ཅད་
ཀྱིས་མགྲིན་གཅིག་ཏུ་གསོལ་བ་དང་། བསྟན་པ་དང་སེམས་ཅན་ལ་དགོངས་
ནས་ཡང་རྩེ་ཁྲི་ཐོག་ཏུ་ཕེབས་ལྷ་སྡེ་མི་སྡེ་ཐམས་ཅད་བསྐྱངས། དེའི་སྲས་
ཁྲིམས་གཉིས་འཛིན་པ་དཀོན་མཆོག་བཟང་པོ་ཡབ་ཀྱིས་བསྐོས། དེའི་སྲས་
བཀྲ་ཤིས་དཔལ་བཟང་གིས་རྩེད་ཐང་དུ་སློབ་གཉེར་མཛད། བཤད་སྟོན་
བཟང་པོ་བཏགས། གོང་མ་སྡེ་སྲིད་གྲགས་པ་རྒྱལ་མཚན་གྱིས་བྱ་བའི་ཁྲི་
དཔོན་ལ་བསྐོས། དེའི་སྲས་རྒྱལ་བ་བཀྲ་ཤིས། ཤཱཀྱ་དཔལ་འབྱོར།
ཐུགས་རྒྱལ་མཚན་རྣམས་འཁྲུངས། རྒྱལ་བ་བཀྲ་ཤིས་སྣེའུ་གདོང་རྩེར་
བྱོན། གོང་མ་སྡེ་སྲིད་ཀྱི་དྲུང་འཁོར་མཛད། བྱ་བ་ཁྲི་དཔོན་གྱི་གོ་སར་བསྐོས།
གཅུང་ཤཱཀྱ་དཔལ་འབྱོར་རབ་ཏུ་བྱུང་ནས་ཟངས་མོ་ཆེའི་མཁན་པོ་མཛད།
རྒྱལ་བ་བཀྲ་ཤིས་ལ་སྲས་བཀྲ་ཤིས་དར་རྒྱས། པདྨ་རྟ་མཆོག་རྒྱལ་པོ།
104



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
བྱ་ཚེ་དབང་རྒྱལ་པོ་ལྷོ་རྒྱུད་སྐལ་བཟང་ཆོས་ཀྱི་རྒྱ་མཚོ། བྱ་ནོར་བུ་རྒྱ་མཚོ་
རྣམས་འཁྲུངས། བྱ་བཀྲ་ཤིས་དར་ རྒྱས་ རྩེད་ཐང་ནས་ དཔོན་སློབ་རྡོ་
རྗེ་རིན་ཆེན་དབང་གི་རྒྱལ་པོས་ལྷོ་རྒྱུད་ལུང་གི་ཁྲི་དཔོན་དུ་བསྐོས། ཆོས་
རྗེ་ཀརྨ་པ་རྗེ་དྲུང་ཆོས་གྲགས་རྒྱ་མཚོ་ལ་རབ་ཏུ་གུས། གསེར་གྱི་བཀའ་
འགྱུར་གྱིས་ཐོག་དྲངས་སྐུ་གསུང་ཐུགས་ཀྱི་རྟེན་བཞེངས་སོགས་མཛད།
སྐལ་བཟང་ཆོས་ཀྱི་རྒྱ་མཚོས་བསྟན་བཅོས་མང་དུ་མཛད་ཅིང་གསུང་རབ་
ལ་མཁས་པར་གྲགས། བྱ་བཀྲ་ཤིས་དར་རྒྱས་ཀྱི་སྲས་བྱ་ནོར་བུ་བཀྲ་ཤིས་
དང༌། གྲགས་པ་རྒྱལ་མཚན་གཉིས་འཁྲུངས་སོ། །འདི་དག་དེབ་ཐེར་སྔོན་
པོ་ལས་གསུངས་པ་བཞིན་བྲིས་པའོ། །
༼༡༦༩༽ ། གཉིས་པ་སེམས་བསྐྱེད་དངོས་ལ་སོགས་ཀྱི་སྐབས། སེམས་ ཉིད་ ངལ་ གསོ་
ལས། རྒྱལ་སྲས་དེ་ཡང་རྣམ་པ་གསུམ་ཉིད་དེ། །རང་ཉིད་གྲོལ་ནས་འགྲོ་
བ་སྒྲོལ་འདོད་པ། །རྒྱལ་པོ་ལྟ་བུའི་བྱང་ཆུབ་སེམས་དཔའ་དང༌། །རང་
དང་འགྲོ་བ་མཉམ་དུ་ཐར་འདོད་པ། །གྲུ་པ་ལྟ་བུའི་བྱང་ཆུབ་སེམས་དཔའ་
དང༌། །འགྲོ་བ་བསྒྲལ་ནས་རང་ཉིད་ཞི་འདོད་པ། །རྫི་བོ་ལྟ་བུའི་བྱང་ཆུབ་
སེམས་དཔའ་གསུམ། །རིམ་བཞིན་གྲངས་མེད་སུམ་ཅུ་རྩ་གསུམ་དང་།།
བདུན་དང་གསུམ་གྱིས་གྲོལ་བ་ཐོབ་པ་ནི། །དབང་པོའི་རིམ་པ་ལེགས་
པར་མདོ་ལས་གསུངས། །ཞེས་དང༌། དཀོན་མཆོག་བརྩེགས་པ་ལས། དེ་
ལ་འདོད་ཆེན་པོའི་སེམས་བསྐྱེད་པས་ནི། གྲངས་མེད་པ་སུམ་ཅུ་རྩ་གསུམ་
གྱིས་འཁོར་བ་ལས་ཐར་པ་ཡིན་ནོ། །ཡེ་ཤེས་དམ་པའི་སེམས་བསྐྱེད་པས་
ནི་གྲངས་མེད་པ་བདུན་གྱིས་ཚར་ཕྱིན་པ་ཡིན་ནོ། །དཔེ་མེད་པའི་སེམས་
105



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བསྐྱེད་པས་ནི་གྲངས་མེད་པ་གསུམ་གྱིས་མངོན་པར་རྫོགས་པར་སངས་
རྒྱས་པར་བྱང་ཆུབ་པ་ཡིན་ནོ། །དེ་ཅིའི་ཕྱིར་ཞེ་ན། སེམས་སྟོབས་ཆུང་ངུ་
དང༌། འབྲིང་དང་ཆེན་པོར་གྱུར་པའི་ཕྱིར་ཏེ་འདི་དག་དཔེར་བྱས་ན་
འཁོར་ལོས་བསྒྱུར་བའི་རྒྱལ་པོ་དང་། གྲུའི་ཁ་ལོ་བ་དང་། སྐྱོང་བྱེད་ལྟ་བུའོ།།
ཞེས་པ་ལ་སོགས་པ་རྒྱ་ཆེར་གསུངས་སོ། །སློབ་དཔོན་བྷ་བྱུས་མཛད་པའི་
དབུ་མ་རིན་པོ་ཆེའི་སྒྲོན་མ་ལས། དབང་པོ་རྣོན་པོ་བསྐལ་པ་གྲངས་མེད་པ་
གསུམ་གྱིས་མངོན་པར་རྫོགས་པར་འཚང་རྒྱ་ལ། དབང་པོ་འབྲིང་པོ་ནི་
བསྐལ་པ་གྲངས་མེད་པ་བདུན་གྱིས་སོ། །དབང་པོ་རྟུལ་པོ་ནི་བསྐལ་པ་
གྲངས་མེད་སུམ་ཅུ་རྩ་གསུམ་གྱིས་སོ། །ཞེས་དབང་རྟུལ་རྣམས་ནི་ཚོགས་
ལམ་དང་སྦྱོར་ལམ་གཉིས་སུ་གྲངས་མེད་པ་གསུམ་མོ། །ས་བཅུ་པོ་རེ་རེ་ལ་
གསུམ་གསུམ་མོ་འབྲིང་པོ་ནི་གྲངས་མེད་བདུན་ཏེ་ཚོགས་སྦྱོར་གཉིས་ལ་
གཉིས་གཉིས། མཐོང་ལམ་དུ་གཅིག སྒོམ་ལམ་དུ་གཉིས་སོ། །རྣོན་
པོས་ནི། ཚོགས་སྦྱོར་གཉིས་སུ་གཅིག ས་དང་པོ་ནས་བདུན་པའི་བར་དུ་
གཅིག །དག་ས་གསུམ་དུ་གཅིག་གོ། །ས་མཚམས་ཀྱི་དབྱེ་ན་ཚོགས་སྦྱོར་
གྱི་ལམ་ན་སྟོང་ཉིད་དོན་སྤྱིའི་ཚུལ་དུ་མཇལ་བས་བྱང་ཆུབ་སེམས་དཔའ་ས་
ལ་ཡིད་ཆེས་ཀྱི་དད་པ་སོགས་མོས་པའི་སྤྱོད་པའི་སེམས་བསྐྱེད་པ་དང་།
ས་དང་པོ་ནས་བདུན་པའི་བར་ན་བདག་གཞན་མཉམ་ཉིད་དུ་རྟོགས་པས་
བདག་ དང་ གཞན་ གྱི་དོན་ ལ་ ཁྱད་ མེད་ པའི་ བློ་ འབྱོངས་ པས་ ལྷག་
པའི་བསམ་པ་རྣམ་པར་དག་པའི་སེམས་བསྐྱེད་དང་། དག་པ་ས་གསུམ་
ན་རྣམ་པར་མི་རྟོག་པའི་ཡེ་ཤེས་ལྷུན་གྱིས་གྲུབ་པ་ཐོབ་པས་ཕར་ཕྱིན་
106



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
རྣམས་རྩོལ་མེད་ལྷུན་གྲུབ་ཏུ་སྤྱོད་པ་རྣམ་པར་སྨིན་པའི་སེམས་བསྐྱེད་དང་།
སངས་རྒྱས་ཀྱི་ས་ན་སྒྲིབ་པ་གཉིས་སྤངས་པས་སྒྲིབ་གཉིས་སྤངས་པའི་
སེམས་བསྐྱེད་དོ། །ཉིན་སྣང་ལས། གཅིག་བཅུ་བརྒྱ་སྟོང་ཁྲི་འབུམ་དང་།།
ས་ཡ་བྱེ་བ་དུང་ཕྱུར་དང་། ། དགུ་པོ་རྐྱང་པའི་གྲངས་སུ་བརྗོད། །ཐེར་
འབུམ་ཁྲག་ཁྲིག་རབ་བཀྲམ་དང༌། །གཏམ་དཀྲིགས་མི་འཁྲུགས་ཁྱད་
འབྱིན་དང༌། །སྤང་རྟེན་དེར་འདྲེན་མཐའ་སྣང་དང༌། །རྒྱུ་རིག་འོད་མཛེས་
དབང་པོ་དང༌། །ལེགས་འབྱིན་རྟོགས་འགྲོ་འབྱིང་རྡུལ་དང་། །རྒྱ་རྟགས་དང་
ནི་སྟོབས་འཁོར་དང༌། །བརྡ་ཤེས་རྣོ་འཁྲུལ་སྟོབས་མིག་དང་། །བྱམས་པ་
སྙིང་རྗེ་དགའ་བ་དང༌། །བཏང་སྙོམས་རྣམས་ཏེ་ཆེན་པོར་བཅས། །ལྔ་བཅུ་
ཁུག་པའི་གྲངས་ཡིན་ནོ། །གྲངས་མེད་པ་ནི་ཐ་མའོ། །གོང་ནས་གོང་དུ་
བཅུ་འགྱུར་བགྲང་། ཞེས་གསུངས།
༼༡༧༨༽ ༑ དེསན་བདག་གཞན་བརྗེ་བ་སོགས་ཀྱི་སྐབས། བདག་གཞན་བརྗེ་ཞེས་ པའི་དོན་
ཡང་གཙོ་བོར་ནི་རང་གཅེས་པར་འཛིན་པ་དང་། གཞན་ཡལ་བར་འདོར་
བའི་བློ་གཉིས་བརྗེས་ནས། གཞན་ལ་རང་ལྟར་གཅེས་པར་འཛིན་ཞིང་།
རང་ལ་གཞན་ལྟར་ཡལ་བར་འདོར་བའི་བློ་སྐྱེས་པ་ཡིན་ནོ། །དེ་ནི་
སོ་སྐྱེའི་སྐབས་སུ་ཀུན་རྫོབ་བྱང་ཆུབ་ཀྱི་སེམས་ཡང་ཡང་གོམས་ཤིང་འདྲིས་
པར་བྱས་པ་ལས། འབྱུང་དགོས། བདག་བས་གཞན་གཅེས་ནི། དོན་དམ་
བྱང་ཆུབ་ཀྱི་སེམས་བསྒོམས་ པའི་སྟོབས་ ལས་ འཕགས་ལམ་ཐོབ་ཚེ་
མཉམ་པ་ཉིད་བཞིའི་དོན་མངོན་དུ་འགྱུར་བ་སྟེ། བདག་དང་གཞན་དོན་
དམ་སྤྲོས་བྲལ་དུ་མཉམ་ཉིད་དུ་རྟོགས། ཀུན་རྫོབ་སྒྱུ་མ་ཙམ་དུ་མཉམ་ཉིད་
107



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
དུ་རྟོགས། སངས་རྒྱས་དང་སེམས་ཅན་མཉམ་ཉིད་དུ་རྟོགས། བདག་དང་
སངས་རྒྱས་མཉམ་ཉིད་དུ་རྟོགས་ནས། དེའི་དུས་སུ་གཞན་དོན་དངོས་སུ་
སྒྲུབ་པའི་མགོ་རྩམ་པ་ཡིན་ནོ། །སོ་སྐྱེའི་སྐབས་འདིར་ཡང་གང་ཟག་གི་
ཁྱད་པར་བ་རེ་ཟུང་གིས་དེ་འོང་བ་ཡོད་དེ་བླ་མ་དྷརྨ་རཀྵི་ཏའི་ལོ་རྒྱུས། བྱ་
ས་ཀོ་ཁར་བཙུན་པ་དྲུག་དང་བང་ཆེན་པ་ཞིག་དང་བདུན་གྲུར་ཞུགས་ཚེ་གྲུ་
ལྕི་བ་ན། བང་ཕྱིན་པས་ཐམས་ཅད་འཆི་བ་བས་ང་གཅིག་པུ་ཤི་བ་དྲག་ཟེར་
ནས་ཆུ་ལ་མཆོང་བ་ལྟ་བུ་ལ་སོགས་པའོ། །མདོར་ན་བདག་གཞན་བརྗེ་
བ། བདག་བས་གཞན་གཅེས་འདི་གཉིས་ཀྱི་ཁྱད་པར་ནི་བསམ་སྦྱོར་གྱི་སྒོ་
ནས་འཇོག་པ་ཡིན་གསུངས། ཇོ་བོའི་རྣམ་ཐར་ལས། ཇོ་བོ་བླ་མ་དགེ་
བསྙེན་གཅིག་ཁྲི་ཁ་ན་འཁོར་ལྔ་བརྒྱ་ཙམ་ལ་ཆོས་འཆད་ཅིང་བཞུགས་
པའི་ཚེ་མི་ཞིག་གིས་ཁྱི་ལ་དབྱུག་པ་བརྒྱབ་པས་བླ་མ་ལིང་གིས་འགྱེལ་
བལྟས་པས་ཁྱི་ལ་ཕོག་པའི་ཐད་ཀའི་བླ་མའི་སྐུ་ཡང་སྨུག་ཁྱུར་གྱིས་སྐྲངས་
ནས་འདུག བདག་གཞན་མཉམ་པའི་ཚད་དེ་ལྟ་བུར་གསུངས། ཡང་ཇོ་
བོའི་རྣམ་ཐར་ལས། ཇོ་བོས་རྣལ་འབྱོར་མ་ཞིག་ལ་མགྲོན་བུ་རྣམས་ཕུལ་
ནས་ང་བོད་ཀྱི་རྒྱལ་པོས་སྤྱན་འདྲེན་ན་བོད་ཀྱི་སེམས་ཅན་ལ་ཕན་ཐོགས་
སམ་མི་ཐོགས་ཞེས་ཞུས་པ་དང་། བོད་དུ་བྱོན་ན་ཕན་ནི་ཐོགས་པར་འོང་།
ཁྱད་པར་དུ་ཨུ་པ་སི་ཀ་ཞིག་ལ་ཕན་ཐོགས་ནས་འོང་བར་འདུག །ཚེ་ནི་
བོད་ལ་བྱོན་ན་ཐུང་བར་གསུངས་པས་ཇི་ཙམ་གྱིས་ཐུང་གསུངས་པ་ལ་བོད་
དུ་མ་བྱོན་ན་ལོ་དགུ་བཅུ་རྩ་གཉིས་ཐུབ་བྱོན་ན་བདུན་ཅུ་རྩ་གཉིས་ལས་མི་
ཐུབ་གསུངས་ཇོ་བོའི་ཐུགས་དགོངས་ལ། བོད་ལ་ཕན་ཐོགས་ན་ཚེ་ཐུང་ན་
i08



ཀུན་བཟང་བླ་མའི་ཞབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཡང་ཐུང་ཚེ་ལ་མི་ལྟ་སྙམ་པ་འཁྲུངས་སྐད་དེ་རང་བས་གཞན་གཅེས་བྱ་བ་
དེ་ལྟ་བུ་ཡིན་གསུངས།
༼༡༨༤༽ ། དཔེར་ན་རྒྱལ་བུ་སྙིང་སྟོབས་ཆེན་བོ་ས་སོགས་ཀྱི་སྐབས། སྔོན་རྒྱལ་པོ་ཤིང་རྟ་ཆེན་
པོའི་སྲས་ཐ་ཆུང་སྙིང་སྟོབས་ཆེན་པོ་ཞེས་བྱ་བས། སྟག་མོ་བུ་བྱུང་ནས་ཞག་
དྲུག་ལ་ཟས་མ་རྙེད་པས་བཀྲེས་ཤིང་སྐོམ་པར་རང་གི་བུ་ཡང་ཟ་བ་ལ་
ཐུག་པ་སྙིང་རྗེའི་སེམས་ཀྱིས་ཤིང་གི་ཚལ་པས་རང་གི་ལུས་ལས་ཁྲག་ཕྱུང་
ནས་སྟག་མོ་ལ་ལྡག་ཏུ་བཅུག་ཅིང་རིམ་གྱིས་ཤ་མ་ལུས་པ་ཟད་པར་བྱས་ཏེ་
ལུས་བཏང་ནས། དགའ་ལྡན་ལྷ་ཡི་གནས་སུ་སྐྱེས་པ་དེ་ཡབ་ཡུམ་གྱི་མྱ་
ངན་བསལ་བར་མཛད་པའོ། །གསེར་འོད་དམ་པ་ལས། ཤཱཀྱ་ཐུབ་པ་དེ་
བཞིན་གཤེགས་པ་ང་། །སྔོན་གྱི་རྒྱལ་པོ་ཤིང་རྟ་ཆེན་པོ་ཡི། །བུ་དེ་སྙིང་
སྟོབས་ཆེན་པོ་མཆོག་གྱུར་ཅིང་། །གང་གི་སྟག་མོ་བདེ་བར་བྱས་པ་ཡིན།།
རྒྱལ་པོའི་དབང་པོ་དམ་པ་ཟས་གཙང་ནི། །ཤིང་རྟ་ཆེ་ཞེས་བྱ་བའི་རྒྱལ་
པོར་གྱུར། །བཙུན་མོའང་བཙུན་མོ་དམ་པ་སྒྱུ་འཕྲུལ་གྱུར། །སྒྲ་ཆེན་པོ་ནི་
བྱམས་པར་གྱུར་པ་ཡིན། །རྒྱལ་བུ་ལྷ་ཆེན་པོ་ཡང་དེ་བཞིན་དུ། །དེ་ནི་འཇམ་
དཔལ་གཞོན་ནུར་གྱུར་པ་ཡིན། །སྟག་མོར་གྱུར་པ་སྐྱེ་དགུའི་བདག་མོ་ཆེ།།
སྟག་ཕྲུག་རྣམས་ནི་དགེ་སློང་ལྔ་པོར་གྱུར། །ཞེས་སོ།། ༈ གྲུབ་ཆེན་བརྒྱད་ཅུ་
རྩ་བཞིའི་རྣམ་ཐར་ལས། སློབ་དཔོན་ཀླུ་སྒྲུབ་ཀྱིས་སངས་རྒྱས་ཀྱི་བསྟན་
པ་དར་ཞིང་རྒྱས་པར་མཛད་པ་ལ་བདུད་དགའ་རབ་དབང་ཕྱུག་ཕྲག་
དོག་རབ་ཏུ་སྐྱེས་ཏེ་བར་ཆད་ཀྱི་ལྟས་བཀྲ་མི་ཤིས་པ་སྣ་ཚོགས་བྱུང་སྟེ།
ཆར་ཆུ་དུས་སུ་མ་བབས་པས་སྲོག་ཆགས་རྣམས་མུ་གེས་གཟིར་བ་དང༌།
109



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ནད་དང་མཚོན་གྱི་བསྐལ་པ་དར་བ་དང༌། རྩི་ཤིང་ནགས་ཚལ་ལ་སོགས་
པ་ཀུན་སྐམས་པས་ལྟས་མི་ཤིས་པ་སྣ་ཚོགས་བྱུང་བ་ལ། རྒྱལ་པོ་པཱ་ལ་
བྷཉྫས་འདི་སྙམ་ཏེ། འདི་དག་ནི་གཞན་མ་ཡིན་ཏེ། ངའི་བླ་མ་ལ་གནོད་
པའི་ལྟས་ཡིན་སྙམ་ཏེ་དཔལ་གྱི་རི་བོར་སློབ་དཔོན་གྱི་སྤྱན་སྔར་ཕྱིན་པ་
དང༌། བླ་མས་བུ་དོན་ཅི་ལ་འོང་དྲིས་པ་ལ། རྒྱལ་པོ་ན་རེ། བདག་དང་
སེམས་ཅན་སྐལ་བ་ཟད་གྱུར་རམ། །རྒྱལ་བའི་བསྟན་པ་ཉམས་པར་འགྱུར་
རམ་ཅི། །ནག་པོའི་ཕྱོགས་རྣམ་པར་རྒྱལ་བར་འགྱུར་བའམ། ཐུགས་རྗེ་
ཆེན་པོ་ཟླ་བ་ལྟར་དཀར་ལ་ཆར་སྤྲིན་དང་འདྲ་བའི་བདུད་ཀྱིས་སྒྲིབ་བམ་
ཅི། རྡོ་རྗེ་ལྟ་བུའི་བླ་མ་དམ་པ་ལ། འདུས་བྱས་རང་བཞིན་བྱུང་ངམ་སྡིག་
ལྟས་རྣམས་བྱུང་བས་བདག་ནི་འདིར་ནི་མཆིས་པ་ལགས། ཐུགས་རྗེ་ཆེན་
པོས་ དགོངས་ ལ་ བྱིན་ གྱིས་རློབས་ ཞེས་ ཞུས་ པས། སློབ་ དཔོན་ གྱིས་
གསུངས་པ། སྐྱེ་བ་ཐམས་ཅད་འཆི་བ་ཡིན། འདུས་པ་ཐམས་ཅད་བྲལ།
བསགས་པ་ཐམས་ཅད་འཛད། འདུས་བྱས་ཀྱི་མཐའ་ཐམས་ཅད་མི་རྟག་
པ་ཡིན་ན་དེ་ལ་མི་དགའ་བ་ཅི་ཡོད་གསུངས། དེ་ནས་ལྷ་ཚངས་པ་བྲམ་ཟེ་
གཅིག་ཏུ་སྤྲུལ་ཏེ་དབུ་བསླང་བས་སློབ་དཔོན་གྱིས་ཀྱང་སྟེར་བར་ཞལ་གྱིས་
བཞེས་ཏེ་དབུ་བྱིན་པས་གཞན་གང་གིས་ཀྱང་མ་ཆོད་པས་ན་རྩྭ་ཀུ་ཤ་གཅིག་
གིས་རང་གི་དབུ་བཅད་ནས་ཚངས་པ་ལ་བྱིན་ནོ། །དེ་ནས་ཤིང་ཐམས་
ཅད་སྐམ། མི་ཐམས་ཅད་བསོད་ནམས་ཀྱང་འགྲིབ་བོ། །སྔོན་སློབ་དཔོན་
གྱིས་ལོ་བཅུ་གཉིས་སུ་སྒྲུབ་པ་མཛད་པའི་ཚེ་འཚོ་བ་སྦྱོར་བའི་གནོད་སྦྱིན་མོ་
བརྒྱད་ཀྱིས་སློབ་དཔོན་གྱི་སྐུ་ལུས་བསྲུངས་ནས་ད་ལྟ་ཡང་ཡོད་དོ། །བླ་མའི་
110



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
གདུང་འཚོབ་ཏུ་ཀླུ་ཡི་བྱང་ཆུབ་བཞུགས་པའི་འོད་ནུབ་མོ་འཕྲོ་བ་ཟླ་ཟེར་
ཙམ་ད་ལྟ་ཡང་ཡོད་དོ། །སློབ་དཔོན་གྱི་སྐུ་ལུས་དེ་རྒྱལ་བ་བྱམས་པའི་
བསྟན་པ་ལ་སླར་བཞེངས་ནས་འགྲོ་བའི་དོན་མཛད་ཅེས་གསུངས་སོ། །
༢ཟ་ཧོར་རྒྱལ་པོ་གཙུག་ལག་འཛིན་ཚེ་འཕོས་ནས་སྐྱེ་བ་འགའ་ཞིག་བླང་
བའི་རྗེས་སུ། ཀོ་ཏ་ལ་ཡི་རྒྱལ་པོ་ནུ་ཤ་རུ་པའི་སྲས་མོ་ལྷ་ལྕམ་མནྡེ་བཟང་
མོར་འཁྲུངས་དེའི་སྐུ་ཤ་ལྟོ་རུ་སོང་ཚད་ཀྱི་སེམས་ཅན་མཐོ་རིས་སུ་སྐྱེ་བར་
མཁྱེན་ནས་སློབ་དཔོན་གྱིས། ཁྱེད་ཀྱི་ལུས་འདི་དུར་ཁྲོད་ཕ་གིར་ཕྱིན༔
གཅན་གཟན་འདི་དག་མི་ལུས་ཐོབ་ནས་ཀྱང་༔ ཁྱོད་ཀྱིས་གདུལ་བའི་
གདུལ་བྱའི་ཞིང་དུ་འགྱུར༔ ཁྱོད་ནི་སྐྱེ་བ་འགའ་ཞིག་བརྒྱུད་པ་ན༔ ཁ་བ་
ཅན་དུ་གནམ་རི་ཞེས་བྱའི་རྒྱུད༔ སྲོང་བཙན་སྒམ་པོ་ཞེས་བྱའི་རྒྱལ་པོར་
སྐྱེས༔ ཞེས་སོགས་གསུངས་སོ། །དེ་ནས་མནྡེ་བཟང་མོ་ལུས་གཅེར་བུར་
ཕྱུང་ནས་དུར་ཁྲོད་དུ་ཕྱིན་པས་གཅན་གཟན་རྣམས་ཀྱིས་ཟོས་པར་གྱུར་
༼༡༨༧༽འཇུག་པའི་འགྲེལ་བ་ཟླ་བའི་ཞལ་ལུང་དྲི་མེད་ཤེལ་ཕྲེང་ལས།
གང་ཕྱིར་ཡུལ་རྒྱལ་སྲས་རྣམས་ལ་ཁྲོས་པ་ཡི། སྦྱིན་དང་ཚུལ་ཁྲིམས་ལས་
བྱུང་བའི་དགེ་བ་བསྐལ་པ་བརྒྱར་བསགས་པ་ཁོང་ཁྲོ་བ་སྐད་ཅིག་གིས་
འཇོམས་པ་དེའི་ཕྱིར། མི་བཟོད་པ་ལས་གཞན་སྡིག་པ་སྟོབས་ཆེ་བ་ཡོད་
པ་མ་ཡིན་ཏེ། དེ་ཡང་བྱང་སེམས་ཡིན་པས་ཡུལ་བྱང་སེམས་མཉམ་པ་ལ་
ཁྲོས་ན་བསྐལ་པ་བརྒྱ་དང་བྱང་སེམས་མིན་པས་ཡུལ་བྱང་སེམས་ལ་ཁྲོས་
ན་བསྐལ་པ་སྟོང་དུ་མངོན་ལ་བྱང་སེམས་ཀྱིས་བྱང་སེམས་གཅིག་ལ་ལུས་
111



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ངག་ཏུ་མ་ཐོན་པའི་ཡིད་ཀྱིས་སྡང་བ་ཙམ་བསྐྱེད་ན་སེམས་དེ་ཙམ་བསྐྱེད་
གྲངས་ཇི་ཙམ་པ་དེ་ཙམ་གྱི་བསྐལ་པར་གཞི་ནས་གོ་ཆ་བགོ་དགོས་ལ།
བགོ་ཚུལ་ཡང་དཔེར་ན་ཚོགས་ལམ་ཆེན་པོ་ནས་མྱུར་དུ་སྦྱོར་ལམ་དུ་འཕོ་
ཐུབ་པ་ཞིག་གིས་ལུང་བསྟན་ཐོབ་པ་ལ་ཁྲོས་ན་ཁྲོ་སེམས་ཀྱི་གྲངས་དེ་སྙེད་
ཀྱི་བསྐལ་པར་སྦྱོར་ལམ་དུ་འཕོ་མི་ཐུབ་པར་གཞི་ནས་ལམ་ལ་སློབ་དགོས་པ་
ལྟ་བུའོ། །ཞེས་དང་། བྱང་ཆུབ་སེམས་དཔའི་སྤྱོད་པ་ལ་འཇུག་པའི་ཚིག་འགྲེལ་
འཇམ་དབྱངས་བླ་མའི་ཞལ་ལུང་བདུད་རྩིའི་ཐིགས་པ་ལས། བསྐལ་པ་
ཞེས་ཆགས་གནས་འཇིག་སྟོང་བཞི་རེ་རེ་ལ་བར་བསྐལ་ཉི་ཤུ་རེ་སྟེ་བརྒྱད་
ཅུ་ལ་བསྐལ་ཆེན་ཞེས་བྱ་ལ། དེ་ལྟ་བུའི་བསྐལ་པ་སྟོང་ལ་བསགས་པའི་
སེམས་ཅན་རྣམས་ལ་སྦྱིན་པ་བྱིན་པ་དང་བདེ་བར་གཤེགས་པ་སངས་རྒྱས་
དམ་པའི་ཆོས་དང་དགེ་འདུན་ཏེ་དཀོན་མཆོག་གསུམ་ལ་མཆོད་ཅིང་
སྐྱབས་སུ་འགྲོ་བ་ལ་སོགས་པ་དང་། ཚུལ་ཁྲིམས་བསྲུང་བ་ལ་སོགས་
ལེགས་པར་སྤྱོད་པའི་དགེ་བ་གང་ཡིན་པ་དེ་དག་ཐམས་ཅད་ཀུན་ཀྱང་ཁོང་
ཁྲོ་དྲག་པོ་གཅིག་གིས་འཇོམས་པར་བྱེད་པའམ་ཟད་པར་བྱེད་ཅེས་མདོ་
ལས་གསུངས་པ་དང༌། ཞེས་དང་། འདི་རྩ་བའི་ཚིག་ལ་བསམ་ན། དཀོན་
མཆོག་མཆོད་པ་ལ་སོགས་པའི་ལེགས་སྤྱད་གང་ཞེས་པ་འདྲ་ཡང་། དོན་ལ་
བསམ་ན་སྦྱིན་ཚུལ་ལུས་ངག་གི་དགེ་བ་རྣམས་འཇོམས་ལ་སེམས་ཀྱི་དགེ་
བ་རྣམས་འཇོམས་མི་ནུས་པ་འདྲ་སྟེ། སྦྱིན་པ་དང་མཆོད་པ་སོགས་སྦྱིན་
པ་ལས་བྱུང་བའི་བསོད་ནམས་བྱ་བའི་གཞི་དང་སྒོ་གསུམ་ལེགས་པར་
སྤྱད་པའི་ཚུལ་ཁྲིམས་ལས་བྱུང་བའི་བསོད་ནམས་བྱ་བའི་གཞི་གང་ཡིན་
112



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
པ་དེ་ཀུན་བྱང་སེམས་ལ་སོགས་པ་ལ་སྙིང་ནས་ཁོང་ཁྲོ་ལན་གཅིག་ཙམ་
སྐྱེས་པས་འཇོམས་པར་བྱེད་ལ། བཟོད་བརྩོན་བསམ་ཤེར་བསྒོམས་པ་
ལས་བྱུང་བའི་བསོད་ནམས་བྱ་བའི་གཞི་རྣམས་ནི་འཇོམས་མི་ནུས་ཏོ། དམན་
དང་མཆོག་གི་ཁྱད་པར་ཞུགས་པའི་ཕྱིར་བཟོད་པ་ནི་ཁོང་ཁྲོ་རང་དང་དངོས་
འགལ་ ཡིན་ པ་ དང༌། སྦྱིན་ ཚུལ་ གྱིས་ བསྡུས་ པའི་ དགེ་རྩ་རྣམས་ཀྱང་
དམ་པ་གསུམ་གྱིས་ཐབས་ཀྱིས་ཟིན་ན་དགེ་བ་རྐྱེན་གྱིས་མི་འཕྲོག་པ་ཡིན་
ནོ། །ཞེས་གསུངས་པ་དང༌། བྱང་ཆུབ་སེམས་ དཔའི་སྤྱོད་པ་ལ་འཇུག་
པའི་འགྲེལ་བཤད་རྒྱལ་སྲས་ཀྱི་ཡོན་ཏན་རིན་ཆེན་མི་ཟད་འཇོ་བའི་བུམ་
བཟང་ལས། སྤྱིར་དགེ་རྩ་འཇོམས་པའི་ཁོང་ཁྲོའི་ཡུལ་དང་རྟེན་བྱང་
སེམས་སུ་མ་ངེས་ཀྱང་བསྐལ་པ་བརྒྱ་སྟོང་དུ་བསགས་པའི་ དགེ་ རྩ་
འཇོམས་པའི་ཁོང་ཁྲོའི་ཡུལ་ལ་ནི་བྱང་སེམས་དགོས་ལ། དེ་ཡང་བྱང་
སེམས་མ་ཡིན་པས་བྱང་སེམས་ལ་ཁྲོས་ན་བསྐལ་པ་སྟོང་དུ་བསགས་པའི་
དགེ་རྩ་རྣམས་འཇོམས་པར་གསུངས་ཏེ་དེ་ནི་སྐབས་འདིར་བསྟན་པ་ལྟར་
རོ། །བྱང་སེམས་ཀྱིས་བྱང་སེམས་ལ་ཁྲོས་པ་ལས་ཀྱང་། བྱང་སེམས་
སྟོབས་ཆེ་བས་ཆུང་བ་ལ་ཁྲོས་ན་ཁྲོ་སེམས་དྲག་པོ་གཅིག་གིས་བསྐལ་པ་
བརྒྱར་བསགས་པའི་དགེ་རྩ་འཇོམས་པར་བྱེད་དོ། །འཇམ་དཔལ་རྣམ་པར་
རོལ་པའི་མདོ་ལས། འཇམ་དཔལ་ཁོང་ཁྲོ་བ་ཞེས་བྱ་བ་ནི་བསྐལ་པ་
བརྒྱར་བསགས་པའི་དགེ་རྩ་ཉེ་བར་འཇོམས་པར་བྱེད་པ་དེ་ཕྱིར་ཁོང་ཁྲོ་བ་
ཞེས་བྱའོ། །ཞེས་གསུངས་ལ། དེའི་ཕྱིར་དབུ་མ་འཇུག་པར་ཡང་། གོང་
ཕྱིར་རྒྱལ་སྲས་རྣམས་ལ་ཁྲོས་པ་ཡིས། །སྦྱིན་དང་ཁྲིམས་འབྱུང་དགེ་
113



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བ་བསྐལ་པ་བརྒྱར། །བསགས་པ་སྐད་ཅིག་གིས་འཇོམས་དེ་ཡི་ཕྱིར། །མི་
བཟོད་ལས་གཞན་སྡིག་པ་ཡོད་མ་ཡིན། །ཞེས་སོ། །བྱང་སེམས་སྟོབས་
ཆུང་བས་སྟོབས་ཆེ་བ་ལ་ཁྲོས་པ་ན། ལུང་བསྟན་མ་ཐོབ་པའི་བྱང་སེམས་
ཀྱིས་ལུང་བསྟན་ཐོབ་པ་ལ་ཁོང་ཁྲོ་བའི་སེམས་གཅིག་སྐྱེས་ན་བསྐལ་པ་
གཅིག་གི་བར་དུ་བསགས་པའི་དགེ་བ་འཇོམས་པ་དང་། བསྐལ་པ་གཅིག་
གི་བར་དུ་དམྱལ་བར་སྐྱེ་བ་དང་བསྐལ་པ་གཅིག་ལ་གཞི་ནས་ལམ་ལ་
སློབ་དགོས་ཏེ། སྡུད་པ་ལས། ལུང་བསྟན་མ་ཐོབ་བྱང་ཆུབ་སེམས་དཔའ་
གང་ཞིག་གིས། །ལུང་བསྟན་ཐོབ་ལ་སེམས་ཁྲོས་རྩོམ་པ་རྩོམ་བྱེད་ན། །ཐ་
མལ་སྐྱོན་ལྡན་སེམས་ཀྱི་སྐད་ཅིག་ཇི་སྙེད་པ། །དེ་སྙེད་བསྐལ་པར་གཞི་
ནས་གོ་བགོ་དགོས། །ཞེས་གསུངས། མི་དགེ་བ་གཞན་བྱས་པས་བྱང་
སེམས་དམྱལ་བར་སྐྱེ་མི་ཐུབ་སྐྱེས་ཀྱང་མྱུར་དུ་ཐར་བ་ཡིན་ན་འདིས་ངན་
སེམས་ཀྱི་གྲངས་ལྟར་བསྐལ་པའི་བར་དུ་དམྱལ་བར་གནས་པ་དང་། དེ་སྙེད་
ཀྱིས་ལམ་ལ་གཞི་ནས་སློབ་དགོས་པར་གསུངས་པས་དགེ་རྩ་བཅོམ་པ་ཆེན་
པོ་ཡིན་པར་གསུངས་སོ། །གཞི་ནས་གོ་ཆ་རྣམས་བགོ་དགོས་པའི་དོན་ནི།
དཔེར་ན་བྱང་སེམས་ཀྱི་ཚོགས་ལམ་ཆེན་པོ་མྱུར་དུ་སྦྱོར་ལམ་དུ་འཕོ་ཐུབ་
པ་ཞིག་གི་ལུང་བསྟན་ཐོབ་པའི་བྱང་སེམས་ལ་ཁྲོས་ན་ཁྲོ་སེམས་ཀྱི་གྲངས་
དེ་སྙེད་ཀྱི་བསྐལ་པར་སྦྱོར་ལམ་དུ་འཕོ་མི་ཐུབ་པར་ལམ་ལ་གཞི་ནས་
སློབ་དགོས་པ་ལྟ་བུ་ཡིན་པར་བཤད་དོ། །ལུང་བསྟན་མ་ཐོབ་པས་མ་ཐོབ་
པ་ལ་ཁྲོ་ན་དམྱལ་བར་གནས་ཚུལ་སྔ་མ་དང་འདྲ་ཞིང་ལམ་ལ་གཞི་ནས་
སློབ་མི་དགོས་པར་གསུངས་ཏེ་ལུང་བསྟན་མ་ཐོབ་པའི་བྱང་སེམས་ཆུང་ངུ་
114



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ། ་
ཞིག་གིས་དེ་མ་ཐོབ་པའི་བྱང་སེམས་ཆེན་པོ་ལ་ཁྲོས་པའི་དབང་དུ་བྱས་སོ།།
བྱང་སེམས་ནང་ཕན་ཚུན་སྟོབས་མཉམ་པ་ལ་ཁྲོས་ན་བསྐལ་པ་དུ་མའི་བར་
དུ་བསགས་པའི་དགེ་རྩ་འཇོམས་པ་དང་ངན་སེམས་ཀྱི་གྲངས་བཞིན་དམྱལ་
བར་གནས་དགོས་ཏེ། གཞུང་འདིར། གང་ཞིག་དེ་འདྲའི་རྒྱལ་སྲས་གཞན་
བདག་ལ། །གལ་ཏེ་ངན་སེམས་སྐྱེད་པར་བྱེད་པ་དེ། །ངན་སེམས་སྐྱེད་པའི་
གྲངས་བཞིན་བསྐལ་པར་ནི། །དམྱལ་བར་སྐྱེ་བར་འགྱུར་བར་ཐུབ་པས་
གསུངས། །ཞེས་སོགས་གསུངས་པ་ལྟར་ཡིན་ལ་འདིའང་གཞི་ནས་གོ་ཆ་
བགོ་མི་དགོས་པའོ། །ཞེས་དང༌། ཁོང་ཁྲོས་གཞོམ་བྱའི་དགེ་རྩ་ནི། ཁ་ཅིག་
བསོད་ནམས་ཆ་མཐུན་གྱི་དགེ་བ་ཞེས་བཞེད་ལ། ཡང་སྦྱིན་པ་དང་ཚུལ་
ཁྲིམས་ལས་བྱུང་བའི་དགེ་བའི་རྩ་བ་ཡིན་གྱི་སྒོམ་བྱུང་མིན་ཏེ། འདི་གཞི་
གསུམ་གྱི་ནང་ནས་སྦྱིན་པ་དང་ཚུལ་ཁྲིམས་ལས་བྱུང་བ་གཉིས་སྨོས།
བསྒོམ་བྱུང་མ་སྨོས་ཤིང་། དབུ་མ་འཇུག་པར་ཡང་། སྦྱིན་དང་ཚུལ་ཁྲིམས་
ལས་བྱུང་ཞེས་སྨྲས་པས་སོ་ཞེས་ཁ་ཅིག་བཞེད་ལ། འགའ་ཞིག་ཏུ་སྒོམ་
བྱུང་ཡང་འཇོམས་པར་གསུངས་ཏེ། དེ་ནི་སྒོམ་བྱུང་གི་དགེ་རྩ་ཡང་བསོད་
ནམས་ཀྱི་ཚོགས་སུ་གཏོགས་པ་འཇོམས་པར་དགོངས་སོ། །མདོར་ན་གཞོམ་
བྱའི་དགེ་བ་ནི་བསོད་ནམས་ཀྱི་ཚོགས་ཀྱིས་བསྡུས་པ་ཡིན་གྱི། ཡེ་ཤེས་ཀྱི་
ཚོགས་སུ་གཏོགས་པ་མིན་པར་གསུངས་ཏེ། དེས་གཞོམ་བྱའི་དགེ་བ་ཚོགས་
གཉིས་གོང་དུ་ངོས་བཟུང་བ་ཙམ་ཡིན་གྱི་བསོད་ནམས་ཀྱི་ཚོགས་ཡིན་
ཚད་གཞིར་བསྟན་པ་ལྟ་བུ་མ་ཡིན་ནོ། །ཞེས་གསུངས་སོ། །རྡོ་གྲུབ་རིན་པོ་
ཆེ་བསྟན་པའི་ཉི་མས། ཁམས་གསུམ་སེམས་ཅན་བསད་ལས་སོགས་ཀྱི་
115



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
སྐབས་བྱང་ཆུབ་སེམས་དཔས་ ཁམས་ གསུམ་ སེམས་ཅན་ལམ་ལ་མ་
ཞུགས་པ་རྣམས་བསད་ཀྱང་དེས་དགེ་རྩ་བཅད་པ་དང་། གོ་ཆ་གཞི་ནས་བགོ་མི་དགོས་ཀྱི།
བྱང་ཆུབ་སེམས་དཔའ་ལ་ཁྲོས་ཤིང་ཚིག་བརླངས་པོ་བརྗོད་ན་བྱང་ཆུབ་ཀྱི་སེམས་ཡོངས་སུ་བསྔོ་བས་ཟིན་
ཀྱང་རུང་མ་ཟིན་ཀྱང་རུང་སྟེ་དགེ་བའི་རྩ་བ། མཆན་ཡིན་མིན་དཔྱད། སྔར་བསགས་པ་རྣམས་
འཇོམས་ཤིང་། ཁྲོ་བའི་ཡུལ་ལུང་བསྟན་ཐོབ་པ་ཞིག་ཡིན་ན། ཁྲོ་བ་པོས་
གོ་ཆ་གཞི་ནས་བགོ་དགོས་ཏེ། སྒོ་གཉིས་པོ་དེ་དགོངས་སོ་ཞེས་སོ།།
༼༢༠༣༽། སྔོན་ཇོ་བོ་རྗེ་ལྷ་ཅིག་བོད་དུ་ཕེབས་པའི་ཚེ་སོགས་ཀྱི་སྐབས། ཇོ་བོ་རྗེ་ལྷ་གཅིག་
དཔལ་ལྡན་ཨ་ཏི་ཤའི་རྣམ་ཐར་བཀའ་གདམས་རིན་པོ་ཆེའི་གླེགས་བམ་
ལས། ལོ་ཙཱ་རིན་ཆེན་བཟང་པོ་ཁོང་གི་ཐུགས་དགོངས་ལ་ཡང་ཇོ་བོ་ལ་
ཆོས་ཞུ་རྒྱུ་མེད་ཐེག་པ་གསང་སྔགས་ལ་ང་རང་མཁས། འོན་ཀྱང་ང་བོད་
ཀྱི་མི་ཆེན་ཡིན། ཁོང་རྒྱ་གར་གྱི་པཎྜི་ཏ་རྩོད་མེད་ཡིན་པས་སྣ་ལེན་བཟང་
བ་ཞིག་བྱ་སྙམ་དུ་དགོངས་ནས། ཁོ་རང་གིས་ཐོ་ལྡིང་དུ་གསང་སྔགས་ཀྱི་
ལྷ་ཁང་སུམ་ཐོགས་གཅིག་བཞེངས་པ་དེ་ཇོ་བོ་ལ་གཟིགས་སུ་འབུལ་ཞིང་
སྣ་ལེན་བྱེད་པ་ལ་ཇོ་བོ་གདན་དྲངས། ཇོ་བོས་ལྷ་དེ་རྣམས་ལ་རང་རང་གི་
རྒྱུད་དང་སྒྲུབ་ཐབས་མཐུན་པའི་བསྟོད་པ་ཚིག་བཞི་རེ་འཕྲལ་དུ་མཛད་
ཅིང་དབུ་བཏུད་པ་རེ་མཛད། ལོ་ཙཱ་བ་རིན་ཆེན་བཟང་པོས་བསྟོད་པ་དེ་
རྣམས་ཟིན་ནས་རྟོག་དཔྱོད་མཛད་པས་འདི་ནི་གསང་སྔགས་ཀྱི་བདག་པོ་
ཆེན་པོ་གཅིག་འདུག་སྙམ་ནས་ཆོས་ཀྱི་དྲི་གཏུགས་མཛད་པས། ཇོ་བོའི་
ཞལ་ནས་ཀྱང་། ལོ་ཙཱ་བས་ཆོས་འདི་མཁྱེན་ནམ་འདི་མཁྱེན་ནམ་མང་དུ་
གསུངས་པ་ལ། དེ་ཡང་འཚལ་ལགས་སོ། །དེ་ཡང་འཚལ་ལགས་ཞུས་པས་
116



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཇོ་བོ་ཤིན་ཏུ་མཉེས་ཏེ། ཕ་ལ་ཕ་ལ། ཁྱོད་འདྲ་བ་བོད་ན་ཡོད་ན་ང་འོང་མི་
དགོས་པར་འདུག་པ་ ལ་ གསུངས། དེ་ནས་དེའི་ནུབ་མོ་ ལྷ་ ཁང་དེར་
བཞུགས། ལོ་ཙཱ་བ་རིན་ཆེན་བཟང་པོས་སྲོད་ལ་འོག་ཁང་དུ་བསྐྱེད་རྫོགས་
བསྒོམས། གུང་ལ་བར་ཁང་དུ་བསྒོམས། ཐོ་རེངས་སྟེང་ཁང་དུ་བསྒོམས་
པས། དེ་ལ་ཡང་ཅུང་ཟད་མ་མཉེས་ནངས་པར་ཡང་ཆོས་ཀྱི་དྲི་བ་མང་དུ་
མཛད་པས། ཇོ་བོའི་ཞལ་ནས། ལོ་ཙཱ་བ་ཆོས་ཀྱི་མཁྱེན་པ་ཆེ་བར་གདའ་
ཡིས། ཆོས་དེ་རྣམས་གདན་ཐོག་གཅིག་ཏུ་གང་ཟག་གཅིག་གིས་ཉམས་སུ་
ལེན་ན་ཇི་ལྟར་ལེན་གསུངས་པ་ལས། ལོ་ཙཱ་བས་སོ་སོའི་སྒྲུབ་ཐབས་
ནས་བཤད་པ་བཞིན་ཉམས་སུ་ལེན་ལགས་མོད་ཅེས་ཞུས་ཇོ་བོའི་ཐུགས་
ལ། ཁོ་བོ་འོང་དགོས་པར་འདུག་སྙམ་ནས་ཞལ་འཛུམ་ནག་ཏིང་གི་སོང་
སྐད་ལོ་ཙཱ་བ་དེར་རུལ་ནས་ཉམས་སུ་ལེན་ཚུལ་ཇི་ལྟར་མཛད་ལགས་
ཞུས་པ་ལ། ཇོ་བོའི་ཞལ་ནས། ཐབས་གཅིག་གི་སྟེང་ཐབས་མ་ཚང་བ་
མེད་པར་བསྒོམ་པ་ཅིག་དགོས་པ་ཡིན། དེ་ཡང་ཕ་རོལ་ཏུ་ཕྱིན་པའི་ཐེག་པ་
གཏན་ལ་འབེབས་པ་ལ། སློབ་དཔོན་ཐོགས་མེད་རྗེས་འབྲང་དང་བཅས་
པས་ཐ་སྙད་ཀྱི་དུས་སུ་ཡང་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་
ཅད་མཚན་ཉིད་གསུམ་གྱིས་གཏན་ལ་འབེབས་པ་དང་། ཉམས་སུ་ལེན་པའི་
དུས་སུ་ཡང་། མཚན་ཉིད་གསུམ་གྱིས་ཉམས་སུ་ལེན་ཞིང་འབྲས་བུའི་དུས་
སུ་ཡང་མཚན་ཉིད་གསུམ་མངོན་དུ་བྱེད་དེ། སྤྲུལ་སྐུ་ཀུན་བཏགས་དང་།
ལོངས་སྐུ་ གཞན་དབང་། ཆོས་སྐུ་ཡོངས་གྲུབ་བོ། །སློབ་ དཔོན་ཀླུ་ སྒྲུབ་
རྗེས་འབྲངས་དང་བཅས་པས་དང་པོ་ཐ་སྙད་ཀྱི་དུས་སུ་ཡང་ཆོས་ཐམས་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཅད་བདེན་གཉིས་ཀྱི་གཏན་ལ་འབེབས་ལ། ཉམས་སུ་ལེན་པའི་དུས་སུ་
ཡང་། མཉམ་བཞག་ཏུ་དོན་དམ་སྤྲོས་པ་ཐམས་ཅད་བྲལ་བ་དང༌། རྗེས་
ཐོབ་ཏུ་ཀུན་རྫོབ་སྒྱུ་མ་ལྟ་བུ་ཡུལ་དུ་བྱེད་པའི་བདེན་གཉིས་ཉམས་སུ་ལེན་
ཞིང༌། འབྲས་བུའི་དུས་སུ་ཡང་བདེན་གཉིས་མངོན་དུ་བྱེད་དེ། གཟུགས་
སྐུ་ཀུན་རྫོབ་དང་། ཆོས་སྐུ་དོན་དམ་པའི་བདེན་པའོ། །ཐེག་པ་ཆེན་པོ་
གསང་སྔགས་ཀྱི་དབང་དུ་བྱས་ན།ཐ་སྙད་ཀྱི་དུས་སུ་ཡང་རྒྱུད་གསུམ་གྱི་
གཏན་ལ་འབེབས་ལ་ལམ་གྱི་དུས་སུ་ཡང་རྟེན་གང་ཟག་སྟོང་པ་དང་སྙིང་
རྗེ་དབྱེར་མེད་དུ་གནས་པ་རྒྱུ་ཡི་རྒྱུད་དང་། ལམ་བསྐྱེད་རྫོགས་སྒོམ་པ་
ཐབས་ཀྱི་རྒྱུད། སྟན་ཐོག་གཅིག་ཏུ་ལམ་འབྲས་བུ་དང་བཅས་པ་མ་ཚང་
བ་ མེད་པར་ཉམས་སུ་ལེན་པ་འབྲས་བུའི་རྒྱུད་དེ་རྒྱུད་གསུམ་གྱིས་ ཉམས་
སུ་ལེན་ཅིང་། འབྲས་བུའི་དུས་སུ་ཡང་རྒྱུད་གསུམ་མངོན་དུ་བྱེད་དེ་སྟོང་
ཉིད་དང་སྙིང་རྗེ་དབྱེར་མེད་པས་ཆོས་སྐུའི་རྒྱུའི་རྒྱུད་དང་། ཕྲིན་ལས་སྣ་
ཚོགས་ཀྱིས་གདུལ་བྱའི་དོན་མཛད་པའི་སྤྲུལ་སྐུ་ཐབས་ཀྱི་རྒྱུད་དང༌། སྐུ་
གསུམ་དང་ཡེ་ཤེས་ལྔ་དབྱེར་མེད་པས་འཁོར་དག་པའི་དོན་མཛད་པས་
ལོངས་སྐུ་འབྲས་བུའི་རྒྱུད་དེ། དེ་ལྟར་དེ་རྣམས་གཅིག་གི་སྟེང་དུ་ཡང་ཐམས་
ཅད་ཚང་བར་ཉམས་སུ་ལེན་ཏེ། བསྐྱེད་པའི་རིམ་པ་གཅིག་པུའི་སྟེང་དུ་ཡང་།
ཐམས་ཅད་ཚང་བར་ཉམས་སུ་ལེན་པ་ཡིན་ནོ། །ཞེས་གསུངས་སྐད། དེ་
ནས་ལོ་ཙཱ་བ་ཆེན་པོས། ཇོ་བོ་ལ་གསེར་སྲང་བདུན་ཕུལ་ནས་བདེ་མཆོག་
གི་རིམ་པ་དང་། རྗེ་བཙུན་མའི་བྱིན་རླབས་གཉིས་ཞུས། བྱིན་རླབས་ཐོབ་
པའི་ཚེ་རྟོགས་པ་དང་ཉམས་བཟང་པོ་སྐྱེས་ནས་ཇོ་བོ་ལ་གསེར་སྲང་བརྒྱ་
118



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
རྩ་བརྒྱད་ཡུལ། དཔེ་དང་མཆོད་གནས་མ་གཏོགས་པ་དངོས་པོ་ཅི་ཡོད་ཇོ་
བོར་ཕུལ་ཏེ། ཇོ་བོས་བདེ་མཆོག་དང་རྗེ་བཙུན་མ་གཉིས་ལ་ཐུགས་དམ་
མཛད། དེ་གོང་དུ་མཁྱེན་པ་ཆེ་ཡང་། སྒྲུབ་པའི་གདམས་པ་ཇོ་བོ་ལས་མཉེས་
པ་ཡིན་སྐད། དེའི་དུས་སུ་ཇོ་བོ་ཉིད་ཀྱིས་མཛད་པའི་དམ་ཚིག་བསྡུས་པ་
བསྒྱུར་བས་འགྱུར་བཟང་བ་ཞིག་བྱུང་བས། ཇོ་བོའི་ཞལ་ནས། ད་ལོ་ཙཱ་བ་
འགྲོ་དགོས་གསུངས་པ་ལ། ལོ་ཙཱ་ཆེན་པོས་དབུ་བསྟན་ནས་མགོ་དཀར་པོ་
འདི་ལྟར་སོང་བས། ཁོ་བོས་སྒྲུབ་པ་ཞིག་བགྱི་བར་ཞུ་ཞུས་པས། ཇོ་བོའི་
ཞལ་ནས། ཀྭ་ཡེ་རིན་ཆེན་བཟང་པོ་ཁྱེད་སྒྲུབ་པ་རྣལ་མར་བྱེད་ན། སྐྱེ་བ་
སྔ་མ་ཕན་ཆད་ཀྱི་དགེ་བའི་ཆོས་དཔག་ཏུ་མེད་པའི་མཐུ་ནི་ཡོད་དལ་འབྱོར་
གྱི་ལུས་ནི་ཐོབ། སངས་རྒྱས་ཀྱི་བསྟན་པ་དང་ནི་འཕྲད། གདམས་ངག་
སྟོན་པའི་བཤེས་གཉེན་དང་ནི་མཇལ། སྲིད་པའི་ནད་རབ་ཏུ་ཞི་བར་བྱེད་
པའི་དམ་པའི་ཆོས་ཀྱི་སྨན་ནི་རྙེད། སྲིད་པའི་མུན་པ་སེལ་བའི་ཆོས་ཀྱི་
སྒྲོན་མེ་ནི་རྙེད། སྲིད་པའི་ཆུ་བོ་ལས་སྒྲོལ་བའི་ཐབས་ཤེས་རབ་ཀྱི་གྲུ་
དང་གཟིངས་རྙེད་པའི་སྐབས་འདིར་སེམས་བྱ་བ་ངན་པ་རྣམས་ཀྱིས་མི་
གཡེང་བར་མཛོད་ཅིག་གསུངས། དེ་ཐུགས་ལ་བཞག་ནས་སྒྲུབ་ཁང་གི་སྒོ་
ལ་ལྕགས་གཟེར་བཏབ་ཆོས་སྟོན་བུ་ག་ཞིག་ནས་ཚུར་བླངས་ཏེ། སྒོ་ཡི་ཡ་
ཐེམ་ལ། གནས་ཁང་འདིའི་ནང་དུ་ཐ་མལ་བའི་རྟོག་པ་སྐྱེས་ན་ཆོས་སྐྱོང་
སྲུང་མ་རྣམས་ཀྱིས་མགོ་ཚལ་བ་བརྒྱར་ཁོས་ཤིག ཅེས་བྲིས་ནས་སྒྲུབ་པ་
རྩེ་གཅིག་ཏུ་མཛད་པས་དཔལ་བདེ་མཆོག་གིས་ཞལ་གཟིགས་སོ། །ཞེས་
གསུངས་སོ། །
119
-
-
-



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
༼༢༠༦༽ ། རྒྱལ་པོ་མ་སྐྱེས་དགྲས་རང་གི་ཕ་བསད་པ་སོགས་ཀྱི་སྐབས། ལྷས་བྱིན་གྱིས་
མ་སྐྱེས་དགྲ་ལ་ཁྱེད་ཀྱི་ཡབ་རྒྱལ་པོ་གཟུགས་ཅན་སྙིང་པོ་ནི། ད་དུང་རྒྱལ་
སྲིད་ལ་ཞེན་ཏེ་འདུག །ད་ཡབ་སོད་ངས་ཀྱང་གོ་ཏ་མ་བསད། རྒྱལ་པོ་
དང་སངས་རྒྱས་གསར་བ་བྱས་ན་མི་སྐྱིད་དམ་ཟེར་བ་ཉན་ཏེ། མ་སྐྱེས་
དགྲས་ཡབ་ལ་རྡོ་རྗེ་རྩེ་གཅིག་པ་འཕངས་པས་རྫིའུ་ཆག་ནས་སླར་ལོག
གཟུགས་ཅན་སྙིང་པོས་མ་སྐྱེས་དགྲ་ལ་བུ་ཁྱོད་ང་ལ་ཅིའི་ཕྱིར་རྡོ་རྗེ་
འཕངས། ཡབ་ནི་ལོངས་སྤྱོད་མཆིས་ལ་བདག་གི་ནི་མི་འཚལ་གླེང་པ་
དང༌། ལྷས་བྱིན་གྱིས་བསྐུལ་ཏེ་ཕ་རོལ་གནོན་པའི་ལས་ཁོ་ན་ལ་
འདའ་བར་འདུག་པ་གཟུགས་ཅན་སྙིང་པོའི་བསམ་པར་བདག་ལ་བསྟེན་
པའི་སྟོན་པ་དགེ་འདུན་དང་བཅས་པར་གནོད་པར་འདུག་བསམ་ཡུལ་
ཙམ་པ་ཀ་མ་སྐྱེས་དགྲར་གཏད། དེ་ནས་བང་མཛོད་སོགས་རྒྱལ་སྲིད་
མཐའ་དག་གཏད་དེ་སྟོན་པར་གུས་པར་བྱ་དགོས་ཚུལ་བགྱིས་ཀྱང་མ་
ལྡོག་ཅིང་རྩུབ་པར་སྨྲས་པས། མ་སྐྱེས་དགྲ་ཁྲོས་ཏེ་ཡབ་བཙོན་དུ་བཅུག་
པར་ཡུལ་མི་སོགས་ཀྱིས་ཟས་སྐྱེལ་བ་ཡང་བཀག བཙུན་མོ་ལུས་འཕགས་
མས་རྐང་གདུབ་ཀྱི་སྦུབས་ཆུས་བཀང་ལུས་ལ་ལྡེ་གུ་བྱུག་སྟེ་སོང་ནས་དེའི་
ཟས་སྐོམ་གྱི་འཚོ་བ་སླར་ཤེས་ཏེ་བཀག །དེ་ནས་བཟའ་བཏུང་མེད་ཀྱང་
སྟོན་པ་བྱ་རྒོད་ཕུང་རིར་བཞུགས་པའི་འོད་ཟེར་སྐར་ཁུང་ནས་འཇུག་ཅིང་
རྒྱལ་པོས་ཀྱང་སྐར་ཁུང་ནས་མཐོང་སྟེ་དགའ་བར་བྱེད་པ་ན་དེ་ཡང་བཀག
སླར་སེར་ཁ་ནས་འོད་ཟེར་དེ་བཞིན་དུ་རྒྱུ་བ་དེ་ཡང་བཀག །སྤུ་གྲི་ཞེས་ད་
ལྟའི་ལྕགས་ལྟ་བུས་རྐང་པ་ལ་རྨ་བྱུང་བ་རྒྱལ་པོ་ཤིན་ཏུ་སྡུག་བསྔལ་གྱིས་
120



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
གདུང་བར་བསྟན་པས་མོའུ་འགལ་གྱི་བུ་རྫུ་འཕྲུལ་གྱིས་བཙོན་ཁང་དུ་བཏང་
སྟེ་སྟོན་པའི་བཀས། ངས་དགེ་བའི་བཤེས་གཉེན་བྱས་ཟིན་པས་ངན་སོང་
ལས་ཐར་བར་བྱས། འདི་ནི་རང་གི་ལས་ཀྱི་འབྲས་བུ་མྱོང་བ་ཡིན་སོགས་
བཙལ། རྒྱལ་པོ་ཅུང་ཟད་བཙོན་ཁང་དུ་ཟས་ཀྱིས་དབུལ་བས་ཁ་ཟས་བཟང་
པོ་གང་ན་ཡོད་བྱས་པས། རྒྱལ་ཆེན་རིགས་བཞིའི་གནས་རང་མོད་
གསུངས། མ་སྐྱེས་དགྲའི་བུ་འཆར་བྱེད་བཟང་པོའི་སོར་མོའི་རྩེ་ལ་ཕོལ་
མིག་གི་ན་བ་མ་སྐྱེས་དགྲ་རང་གི་སོར་མོ་ཁ་ནང་དུ་བཅུག་པས་རྡོལ་བ་ས་
ལ་ཕོ་བའི་རྣག་ཁྲག་བུས་མཐོང་ནས་ཆེར་ངུ་བ་ན། དེར་ལུས་འཕགས་
མས་འདི་ནི་རིགས་རྒྱུད་ལ་ཡོད། ཁྱོད་ལ་འདི་འདྲ་བྱུང་བར་ཡབ་ཀྱིས་ཁྱོད་
སྐྱག་དོགས་རྣག་ཁྲག་ལྟོར་མིད་པ་ཡིན་བྱས་པས་མ་སྐྱེས་དགྲ་ཞེ་སྡང་དང་
བྲལ་ཞིང་ཡབ་ལ་མཚམས་མེད་ལོག་སྤྱོད་བྱས་པས་འགྱོད་དེ་ད་ཆ་གསོན་
ན་རྒྱལ་སྲིད་ཕྱེད་སྟེར་བྱས་པས་སྐྱེ་བོ་ཐམས་ཅད་དགའ་སྟེ་ཡབ་བཞུགས་
པའི་བཙོན་ཁང་དུ་རྒྱུག་པའི་ཅ་ཅོའི་སྒྲས་དངངས་ཏེ་དུས་ལས་འདས་ཏེ་
རྣམ་ཐོས་ཀྱི་བང་མཛོད་དུ་སྐྱེས་ཏེ་བདུད་རྩི་ལ་ལོངས་སྤྱོད་ཅིང་དེ་ནི་རྒྱལ་
བ་ཁྱུ་མཆོག་ཅེས་པའི་མཚན་དུ་གྲགས། གཅུང་དགའ་བོ་བུད་མེད་ལ་ཤིན་
ཏུ་ཆགས་པ་ལྡན་པ་ཞིག །བཅོམ་ལྡན་འདས་ཀྱིས་དམྱལ་བའི་འཇིགས་པ་
བསྟན་པས་སྐྲག་སྐྱེད་དེ་ཆོས་བསྟན་པས་དགྲ་བཅོམ་ཐོབ་པ་ལྟ་བུ་དང་། ཞེ་
སྡང་ཅན། སོར་མོའི་ཕྲེང་བ་ཅན་ནི་བྲམ་ཟེ་ཁྱེའུ་ཞིག་སྟེ་རང་གི་མཁན་
པོས་མི་སྟོང་བསད་དེ་དེར་སོར་མོས་ཕྲེང་བ་བྱས་ན། མཁའ་སྤྱོད་དུ་འགྲོ་
ཞེས་བསྟན་པས་བསླུས་ཏེ། མི་སྟོང་དུ་གཅིག་གིས་མ་ཚང་བ་བསད་པ་
121



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ལས། བཅོམ་ལྡན་འདས་ཀྱིས་རབ་ཏུ་བྱུང་ཏེ་ཆོས་བསྟན་བོས་དགྲ་བཅོམ་
པ་ཐོབ་པ་ལྟ་བུ་དང་། མཐོང་ལྡན་ཏེ་མ་སྐྱེས་དགྲ་སྟེ། སྡིག་པའི་གྲོགས་པོ་
ལྷས་བྱིན་དང་འཕྲད་དེ་ཆོས་དང་ལྡན་པའི་རྒྱལ་པོ་བསད་པ་ལ་སོགས་
པའི་སྡིག་པ་བྱས་པ་ལས། ཕྱིས་སྟོན་པ་ལ་དད་པ་ཐོབ་པས་སྡིག་པའི་འབྲས་
བུ་ལས་ཐར་ཏེ་དགྲ་བཅོམ་པ་ཐོབ་པ་ལྟ་བུའོ། །བདེ་བྱེད་ནི་གཞན་གྱི་ཆུང་
མ་ལ་ཉལ་པོ་བྱེད་དུ་འགྲོ་བ་ལ་རང་གིས་མས་བཟློག་པ་ལ་མ་བསད་པ་
ཞིག་སྟེ་ཕྱིས་རབ་ཏུ་བྱུང་བ་ནས་གཞན་གྱིས་མཚམས་མེད་བྱས་པར་ཤེས་ཏེ་
སྐྲག་པ། གནས་ གཞན་དུ་ཕྱིན་ནས། དགེ་འདུན་དུ་མ་བསྡུས་ཏེ་ ཚུལ་
བཞིན་དུ་བསྐྱངས་པས་ཚེ་འཕོས་པ་ན་དམྱལ་བར་དར་གྱི་ཕོ་ལོང་ས་ལ་
བསྡབ་པ་ཙམ་གྱི་ཡུན་ཏུ་སྐྱེས་ཤིང༌། དེ་ནས་ཤི་འཕོས་ཏེ་ལྷར་སྐྱེས་ཏེ་
བཅོམ་ལྡན་འདས་ཀྱི་ཐད་དུ་ཞུགས་པའི་འབྲས་བུ་ཐོབ་པར་བཤད་པ་
བཞིན་ནོ། ། །
༼༢༠༨༽ ། སྐུ་ལ་ལོངས་སྤྱོད་རྫོགས་པའི་རྒྱན་སོགས་ཀྱི་སྐབས། རྒྱན་ ཆས་ བཅུ་ གསུམ་
ལས་། གདུལ་བྱའི་ཉོན་མོངས་པའི་གདུང་བ་སེལ་བའི་བརྡར་ལྷ་རྫས་
ལས་གྲུབ་པའི་དར་གྱི་ཆས་གོས་ལྔ་ནི། སྐུ་རྒྱབ་འཕེན་དུ་དར་མཐིང་ཁྲའི་
ཟི་ལྡིར་དུ་ཐུར་དུ་དཔྱངས་པ། སྙན་གོང་དུ་དབུ་རྒྱན་ལ་དཔྱངས་པའི་དར་
སྣ་ལྔ་ཡི་ཅོད་པན་ནམ་དར་དཔྱངས་འཕུར་བ། དཔུང་པའི་སྟོད་ཙམ་དུ་
སླེབ་པའི་གར་གྱི་ཕུ་དུང་འདུང་མ། དར་དཀར་པོ་གསེར་གྱི་ངང་རིས་ཅན་
གྱི་སྟོད་གཡོགས། ཚི་གུ་ནི་ཁ་དོག་སྣ་ཚོགས་པའི་སྨད་དཀྲིས་ཏེ་འདི་ལ་
འབའ་ཏེ་སྨུག་པོའི་ཤམ་ཐབས་བྱས་པའང་སྣང་ངོ༌། །འདོད་ཡོན་མ་སྤངས་
122



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
རྒྱན་དུ་རྫོགས་པས་འགྲོ་བའི་རེ་བ་སྐོང་བའི་བརྡར། རིན་པོ་ཆེའི་རྒྱན་
བརྒྱད་ནི། དབུ་ལ་རིན་པོ་ཆེའི་དབུ་རྒྱན་ཟེ་ཕྲོག་ཁང་པ་ནོར་བུའི་རྩེ་ཕྲན་
ཅན། སྙན་གཉིས་སུ་རིན་པོ་ཆེའི་སྙན་རྒྱན་ནོར་བུའི་ཕྲ་ཚོམ་ཅན། རིན་པོ་ཆེ་
སྣ་ཚོགས་སྤེལ་མར་བརྒྱུས་པའི་མགུལ་རྒྱན་ཐུང་ངུ་། རྒྱུ་དེ་མཚུངས་ནུ་སྟེང་
ཙམ་དུ་སླེབ་པའི་སེ་མོ་དོ་ལྟེ་འོག་ཏུ་སླེབ་པའི་དོ་ཤལ་ཏེ་རིམ་པ་གསུམ།
དཔུང་རྒྱན་རིན་པོ་ཆེའི་ཕྲ་ཚོམ་ཅན། ཕྱག་གདུབ་གཉིས་དང༌། ཞབས་
གཉིས་དང་ཕྱག་ཞབས་ཀྱི་སོར་མོའི་གདུ་བུ་རྣམས་བཀོད་པ་དེ་མཚུངས། སྐུ་
རགས་རིན་པོ་ཆེའི་ཕྲ་ཚོམ་གྱིས་མཛེས་པར་བྱས་པ་སྟེ། འདི་ལ་དོ་ཤལ་
དང་སེ་མོ་དོ་གཉིས་གཅིག་ཏུ་བྱས་པ་དང་ཡང་ཕྱག་ཞབས་ཀྱི་གདུ་བུ་རྣམས་
གཅིག་ཏུ་བྱས་ཏེ་སོར་གདུབ་ཐ་དད་དུ་བགྲང་བ་དང༌། ཡང་སོར་གདུབ་
མེད་པའི་སྔ་མ་བརྒྱད་སོ་སོར་བགྲང་བ་སོགས་བརྩི་ཚུལ་འདྲ་མིན་ཅུང་
འདུག་ཀྱང་དོན་ལ་གོང་གི་དེ་རྣམས་སོ། །གཞན་ཡང་བྱང་ཆུབ་ཡན་ལག་
བདུན་མཚོན་བྱེད། རིན་པོ་ཆེའི་དོ་ཤལ་དྲན་པ། དབུ་རྒྱན་ཆོས་རབ་
རྣམ་འབྱེད། གདུ་བུ་བརྩོན་འགྲུས། སྙན་རྒྱུན་ཤིན་སྦྱང་། དཔུང་རྒྱན་ཏིང་
ངེ་འཛིན། སེ་མོ་དོ་བཏང་སྙོམས། མེ་ཏོག་གི་ཕྲེང་བ་དགའ་བ་རྣམས་ཡིན་
ནོ། །སྐད་གཉིས་ཤན་སྦྱར་བས། དབུ་རྒྱན་ཏེ་རིན་པོ་ཆེའི་རྩེ་ཕྲན་ནམ་
ཕྲོག་ཞུའི་ཅོད་པན་ཞེས་གྲགས་པ་རྩ་བ་བེ་ཌཱུརྱ་སོགས་ཀྱིས་འཁྱུད་མོས་
བསྡམ་པའོ། །མགུལ་རྒྱན་མགུལ་དུ་རིན་པོ་ཆེའི་རྒྱན་འཁོར་བའོ། །རྣ་
ཆའམ་རྣ་རྒྱན་དཔུང་རྒྱན་ཏེ་རིན་པོ་ཆེའི་དཔུང་གདུབ་བོ། །ལག་གདུབ་སྟེ་
མཁྲིག་མའི་རྒྱན། དོ་ཤལ་ཏེ་མུ་ཏིག་སོགས་ཀྱི་རྒྱན་ཕྲེང་ལྟེ་འོག་ཏུ་སླེབས་
123



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
པ་དོ་ཤལ་ཕྱེད་པ་སྟེ་སེ་མོ་དོ་ཞེས་འབོད་པ་ནུ་མའི་བར་དུ་སླེབས་པ།
རྐང་གདུབ་སྟེ་ལོང་ཚིགས་ཀྱི་རྒྱན་འཁོར་བའོ། །སྐ་རགས་ནི་རིན་པོ་ཆེའི་ཕྲ་
ཅན་རིན་ཆེན་གྱི་དྲྭ་བ་དཔྱངས་པའོ།།
༼༢༠༩༽ ། མཚམས་མེད་པ་ལྔ་སོགས་ཀྱི་སྐབས། གང་ཞིག་བྱས་པས་ཚེ་འདིར་
འཕགས་ལམ་སྐྱེ་བའི་གེགས་ཆེ་ཤོས་བྱེད་ཅིང་གཉེན་པོས་མ་བཅོམ་པར་ཤི་
ན་ཚེ་འདི་འཕོས་མ་ཐག་ཏུ་སྐྱེ་བ་གཞན་གྱིས་བར་མ་ཆོད་པར་མནར་མེད་
པར་སྐྱེ་བར་ངེས་པས་མཚམས་མེད་པ་ཞེས་བྱ་སྟེ། མཁས་པ་ལ་འཇུག་པའི་
སྒོ་བཅུ་ལས། ཕ་མ་དགྲ་བཅོམ་གསོད་པ་དང་། །སངས་རྒྱས་སྐུ་ལ་ཁྲག་
འབྱིན་དང༌། །དགེ་འདུན་འཁོར་ལོའི་དབྱེན་བྱེད་པ། །མཚམས་མེད་པ་
ཡི་ལས་ལྔའོ། །ཞེས་ཕ་བསད་པ་དང་། མ་བསད་པ་དང་། དགྲ་བཅོམ་པ་
བསད་པ་ དང༌ ། དེ་ བཞིན་ གཤེགས་ པའི་ སྐུ་ ལ་ངན་ སེམས་ ཀྱིས་ ཁྲག་
དབྱུང་བ། དགེ་འདུན་འཁོར་ལོའི་དབྱེན་བྱེད་ པ་ དང་ ལྔ་ ཡིན་ལ། དགྲ་
བཅོམ་པ་བསད་པ་ཞེས་པ་དགྲ་བཅོམ་པ་ཡང་ཡིན་ལ་རང་གི་སློབ་དཔོན་
ཡང་ཡིན་པའི་གཞི་མཐུན་ཞིག་མི་དགོས་ཏེ། སྤྱིར་དགྲ་བཅོམ་པ་རྣམས་
ནི་ཆོས་ཀྱི་སློབ་དཔོན་ཡིན་པས་ཆགས་མེད་བདེ་སྨོན་དུ་སློབ་དཔོན་དགྲ་
བཅོམ་བསད་པ་ཞེས་ གསུངས་ པ་ འདི་ལ་ དགོངས་ པ་ ཡིན་ནོ། །དགེ་
འདུན་ འཁོར་ ལོའི་ དབྱེན་ ཞེས་ པ་ནི།འབྱེད་པ་པོ་ནི་དགེ་འདུན་ཁོ་ནས་སོ། །ཡུལ་ནི་སོ་སྐྱེ་
རྣམས་སོ། །གནས་ནི་སངས་རྒྱས་བཞུགས་པ་ལས་གཞན་དུ་འབྱེད་པའོ། །བྱེ་བའི་དོན་ནི་སངས་རྒྱས་ལས་
གཞན་པའི་སྟོན་པ་དང་དེས་བསྟན་པ་ལས་ གཞན་པའི་ལམ་ལྔ་ལའོ་མཆན། སངས་ རྒྱས་
བཞུགས་བཞིན་དུ་དེའི་ཉན་ཐོས་བཞི་གྲར་ལོང་པ་ཕན་ཆད་སྟོན་པ་དང་ལམ་
124



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
གཞན་ལ་ཁྲིད་དེ་དབྱེ་བར་བྱེད་དོ། །ལས་ཀྱི་དབྱེན་ཞེས་པ་ནི། དགེ་འདུན་
གྱི་སྡེ་གཞན་འབྱེད་པའོ། །མཚམས་མེད་པའི་ལས་དེ་དང་ཆ་འདྲ་བའི། ཉེ་
བ་ལྔ་ནི། དེ་ཉིད་ལས། མ་དགྲ་བཅོམ་མ་སུན་བྱས་དང༌། །བྱང་སེམས་
ངེས་ གནས་ བཀུམ་ པ་དང་། ། བྱང་ཆུབ་དོན་ཉེར་གྱི་གདན་གསུམ་ལྷར་ཤེས་པའི་ བྱང་སེམས་ངེས་
གནས་ནི། ཡོན་ཏན་ལྔ་དང་ལྡན་ཏེ། བདེ་འགྲོའི་རིགས་མཐོ་བར་སྐྱེ་བ་དང༌། དབང་པོ་ཀུན་ཚང་བ་དང་།
ཕོ་ཁོ་ནར་གྱུར་བ་དང་། ཚེ་རབས་དྲན་པ་དང་། ལམ་ལས་མི་ལྡོག་པ་དང་ལྡན་པའི་ཕྱིར། འཛམ་བུ་གླིང་གི་
ཕོ་ཉིད་དུ་གྱུར་ནས་སངས་རྒྱས་ལ་མངོན་སུམ་དུ་སྟོན་པ་ལས་བྱུང་བའི་བསོད་ནམས་འཚང་རྒྱ་བ་ལ་བསྐལ་པ་
བརྒྱ་འདས་མ་ཐག་ཏུ་འཕེན་ཅིང་གྲུབ་པར་བྱ་བའི་ཕྱིར་རོ། །མཆན། འཕགས་ པ་ སློབ་ པ་ གསོད་
པ་དང་། །དགེ་འདུན་འདུ་བའི་སྒོ་འཕྲོག་པ། །མཆོད་རྟེན་འཇིགས་པར་བྱེད་
པ་ལྔ། །ཉེ་བའི་མཚམས་མེད་ཅེས་སུ་བཤད། །ཅེས་མ་བསད་པ་དང་ཉེ་བ་
ནི། མ་ཡང་ཡིན་ལ་དགྲ་བཅོམ་མ་ཡང་ཡིན་པ་འདོད་ལོག་གིས་སུན་བྱུང་བ།
ཕ་བསད་པའི་མཚམས་མེད་དང་ཉེ་བ་ནི། བསྐལ་པ་བརྒྱ་ནས་འཚང་རྒྱ་བའི་
བྱང་སེམས་ངེས་གནས་གསོད་པ། དགྲ་བཅོམ་པ་གསོད་པ་དང་ཉེ་བ་ནི།
རྒྱུན་ཞུགས་ ལ་ སོགས་ འཕགས་ པ་ སློབ་ པ་བསད་པ། དགེ་འདུན་གྱི་
དབྱེན་དང་ཉེ་བ་ནི། དགེ་འདུན་གྱི་ཞལ་དུ་འདུ་བའི་སྒོ་འཕྲོག་པ། དེ་བཞིན་
གཤེགས་པ་ལ་ངན་སེམས་ཀྱིས་ཁྲག་འབྱིན་པ་དང་ཉེ་བ་ནི། མཆོད་རྟེན་
བཤིགས་པའོ། །ལྕི་བའི་ཆོས་ལ་བཞི་ཚན་བཞི་ལས། ལོག་པའི་ལྕི་བ་བཞི་
ནི། མཁས་པའི་གོང་།༡ དགེ་སློང་གི་ཕྱག་ ༢སྒྲུབ་པ་པོའི་ཟས།༣ ཇི་སྐད་
དུ། ཚུལ་ཁྲིམས་གོས་ཅན་ཇི་ལྟར་ངན་གྱུར་ཀྱང་། །ཐ་མལ་ལུས་ལ་ཕྱག་
གིས་མཆོད་པའི་རིགས། །ཞེས་སོ། །སྔགས་པའི་ནོར་རྫས།༤ ལྷའི་རྫས་ཡིན་ནོ་
12s



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
མཆན། ཉམས་པའི་ལྕི་བ་བཞི་ནི། མི་ཆོས་ཀྱི་མནའ་ཟོས་པ། ཉན་ཐོས་ཀྱི་
འདུལ་ཁྲིམས་ཉམས་པ་བྱང་སེམས་ཀྱི་བསླབ་པ་ཉམས་པ། གསང་སྔགས་
ཀྱི་དམ་ཚིག་ཉམས་པ་རྣམས་སོ། །སྨད་པའི་ལྕི་བ་བཞི་ནི། གཏི་མུག་
གི་དབང་གིས་སྟོན་པའི་སྐུ་ལ་སྨད་པ་དང་། ང་རྒྱལ་གྱི་དབང་གིས་མཁས་
པའི་ཡོན་ཏན་ལ་སྙིང་པོ་མི་འདུག་ཅེས་སྨད་པ། ཕྲག་དོག་གི་དབང་གིས་
བདེན་པའི་ཚིག་ལ་བདེན་པར་མི་སྣང་ཞེས་སྨད་པ། ཕྱོགས་རིས་ཀྱི་དབང་
གིས་ཆོས་ལ་དགག་སྒྲུབ་བགྱིས་པ་རྣམས་སོ། །སྐུར་བའི་ལྕི་བ་བཞི་ནི།
མཚམས་མེད་ལྔ་ལས་ཁྲག་འབྱིན་པ། མི་དགེ་བཅུ་ལས་བཤགས་
ཡུལ་སྤང་བས་ལོག་པར་ལྟ་བ། མཉམ་པའི་ཆོས་ལ་ཁྱད་དུ་གསོད་པ།
རང་བཞིན་མེད་པ་ལ་འགལ་འཛུགས་པ་རྣམས་སོ། །དེ་ཡང་མཉམ་པའི་
ཆོས་ལ་ཁྱད་གསོད་པ་ནི། ཕན་ཚུན་མཉམ་པ་གང་ཞིག་ལ་འདི་ནི་འདིའི་
ནང་ནས་ཐ་ཆད་པའོ་ཟེར་བ་ལྟ་བུའོ། །རང་བཞིན་མེད་པར་འགལ་འཛུགས་
པ་ནི། ཕ་རོལ་པོ་ལ་ཉེས་པ་བརྗོད་པའི་གཞིའམ་ས་བོན་གང་ཡང་མེད་
བཞིན་འདི་ལྟ་བུ་བགྱིས་སོ་ཞེས་ཆེད་དུ་གླེང་བའོ། །ལོག་པ་བརྒྱད་ནི། དགེ་
བ་སྨད་པ། སྡིག་པ་བསྟོད་པ། དགེ་བ་ཅན་གྱི་ཐུགས་དཀྲུགས་པ། དད་པ་
ཅན་གྱི་ཚོགས་བཅག་པ། བླ་མ་དང༌། ཡི་དམ་དང༌། མཆེད་ལྕམ་སྤང་བ།
དཀྱིལ་འཁོར་གཉེན་པོ་འབྲལ་བ་རྣམས་སོ། །མཆེད་ལ་བཞི་སྟེ། སྤྱིའི་
མཆེད་ནི་སེམས་ཅན་ཐམས་ཅད་བདེ་གཤེགས་སྙིང་པོའི་སྤུན་དང་། རིང་
བའི་མཆེད་ནི་སངས་རྒྱས་ཀྱི་བསྟན་པ་ལ་ཞུགས་ཚད། ཉེ་བའི་མཆེད་ནི་
གསང་སྔགས་ཀྱི་སྒོར་ཞུགས་ཚད། ནང་འདྲེས་པའི་མཆེད་ནི་བླ་མ་དང་
126



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དཀྱིལ་འཁོར་གཅིག་གིས་བསྡུས་པའོ། །
༼༢༡༠༽ ། རྡོར་སེམས་བསྒོམ་བཟླས་ཀྱི་ཡིག་བརྒྱ་བཟླ་སོགས་ཀྱི་སྐབས། ཨོ་ བཛྲ་ ས་ ཏཱ་ ས་
མ་ཡ། མ་ནུ་པཱ་ལ་ཡ། བཛྲ་ས་ཏྭ་ཏྭེ་ནོ་པ་ཏིཥྛ། དྲི་དྷོ་མེ་བྷ་ཝ། སུ་ཏོཁྱོ་མེ་
བྷ་ཝ། སུ་པོོ་མེ་བྷ་ཝ། ཨ་ནུ་རཀྟོ་མེ་བྷ་བ། སརྦ། སིདྡྷིམྨེ་པྲ། ཡཙྪ།
སརྦ། ཀརྨ། སུ་ ཙ། མེ། ཙིཏྟཾ། ཤྲིཡ ཀུ་ རུ། ཧཱུྃ། ཧ་ ཧ་ ཧ་ ཧ་ ཧོ། བྷ་ ག་
ཝན། སརྦ། ཏ་ ཐཱ་ ག་ཏ། བཛྲ། མཱ་ མེ། མུ། བཛྲ་བྷ་ཝ། མ་ཧཱ། ས་མ་
ཡ། སཏྭ་ཨཱ། ༧ ཡི་གེ་བརྒྱ་པ་ཀློག་ཚུལ་ལ་ཀློག་ཚུལ་དང་སྔགས་དོན་
བཤད་ པ་ གཉིས་ལས། དང་པོ་ནི། ཨོཾ། ཨོ་འོང་ཟེར་བ་ལྟ་བུ་ བཀླག
བཛྲ། འབད་འཛར། ས་ཏཱ། སད་ཏོ་ལྟ་བུར་བཀླག །ས་མ་ཡ་དང་། མ་
ནུ་པ་ལ་ཡ་སྔགས་ཀུན་གྱི་ཀློག་པ་ལྟར་གྱིས་རུང་མོད། པཱ་མིག་འབྱེད་
འཛུམ་གཉིས་ཡུན་བཀླག །བཛྲ་ས་ཏཱ། སྔར་བཞིན། ཏྭེ་ནོ་པ། ཏེ་ཝེ་ནོ་
བ། ཏི། ཏི་ ཋ། དྲི་ དྷོ། དི་ རི་ དྷོ། མེ་ བྷ་ཝ། སྔར་ བཞིན། སུ་ ཏོཏྟཾ།
སུ་ཏོས་ ཡོ་འམ། ཡང་ན། སུ་ཏོ་ཥ་ཡོ། ཞེས་བཀླག་ ཀྱང་ ཕྱི་མ་ལྟར་ལ་
མགྱོགས་པར་བཀླག །མེ་བྷ་ཝ། སྔར་བཞིན། ཨ་ནུ། ཡང་སྔར་བཞིན།
རཀྟ།རཀ་ཏོ་དང༌། མེ་བྷ་ཝ། སྔར་བཞིན། སུ་ཏོ་ལ། སུ་ཏོས་ཡོ་སོགས་
སུ་ བཀླག །སུ་པོོ་ལ། སུ་པོས་ཡོ། སོགས་སུ་བཀླག མེ་བྷ་ཝ། སྔར་
བཞིན། སརྦ། སར་ཝ། སིདྡྷི་མྨེ་ སིད་དྷི་མ་མེ། འོན་ཀྱང་སྔ་མའི་མེ་དང་
ཕྱི་མའི་པྲ་གཉིས། མེ་པྲ་ ཞེས་ སྦྱར་ནས་བཀླག ཡཙྪ། ཡད་ ཚ། སརྦ་ སྔར་
བཞིན། ཀརྨ། ཀར་མ། འོན་ཀྱང་། ཀརྨ་ལ་ཕྱི་མས་སུ་ཡར་སྦྱར་ནས་
ཀརྨ་སུ་ཞེས་བཀླག །ཙ་མེ། སྔར་བཞིན། ཙིཏྟཾ། ཙིད་ཏཾ། ཤྲཱི་ཡ། ཤི་རེ་
127



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཡས་ མ། ཤི་ རེ་ཧར། ལྟ་བུར་བཀླག་ཀྱང་མགྱོགས་པར་བཅད་ནས་
བཀླག །ཀུ་རུ་སྔར་བཞིན་ཧཱུཾབྷཧུ་འུ་ཟེར་བ་ལྟར་བཀླག །ཧ་ཧ་ཧ་ཧ། སྔར་
བཞིན། ཧོ དྲག་ཏུ་བཅད་ནས་བཀླག །བྷ་ག་བཱ། བྷ་ག་ཝཱན། སརྦ། སྔར་
བཞིན། ཏ་ཐཱ་ག་ཏ་ཐཱ་རིང་བར་བཀླག །ཧྲི་ད་ཡ། ཧི་རི། འདའ་ཡ། བཛྲ་
སྔར་བཞིན། ལྭ་རིང་། མེ་སྔར་བཞིན། མུཉྩ མུན་ཙ། བཛཱིར། འབད་
འཛིར་ལྟ་བུར་རིང་བར་བཀླག །བྷ་ཝ། སྔར་བཞིན། མ་ཧཱ། ཧ་ཅུང་རིང་
བར་བཀླག །ས་མ་ཡ་ས་ཏཱ།སྔར་བཞིན་ནོ། །ཨཱ་ཨ་ཧར་ཟེར་བ་ལྟ་བུར་
དྲག་ཏུ་བཅད་ནས་བཀླག་པར་བྱའོ། ། ༧ སྔགས་ཀྱི་ཕྲེང་བ་བཀོད་ཚུལ་
དང་འཁོར་ཚུལ་ནི། སྔགས་ཕྲེང་གཡས་སུ་བསྐོར་བ་རྣམས་སྔགས་ངོ་ཕྱིར་
བསྟན་པ་དང་། ཕྱི་ནས་བཀླག་ཕྱོགས་ལྟར་ཡིག་འབྲུ་རྣམས་ལངས་ཐབས་
སུ་གཡོན་དུ་བཀོད་པ་ཕྲེང་བ་ལྟར་འཁོར་བའི་མགོ་འདྲེན་ཨོ་ལྟ་བུ་དང་ཧཱུྃ་
ཧྲིསོགས་འཇུག་གི་སྔགས་འབྲུ་ཐུག་པ། དེ་ཡང་རིང་བའི་རིགས་ལ་མདུན་
ནས་ཡིག་མགོ་བརྩམ་པས་སྔགས་མགོ་ནང་དང་སྔགས་མཇུག་ཕྱི་རོལ་དུ་
ཐད་ཀར་འགྲིགས་པའི་རིམ་པ་གཉིས་གསུམ་སྦྲུལ་འཁྱིལ་བ་ལྟ་བུར་
བསྒོམ་ལ་བཟླ་བའི་དུས་གཡས་སུ་བཀླག་ཐབས་སུ་འཁོར་དགོས་པ་ཡིན་
ནོ། །སྔགས་ཕྲེང་གཡོན་དུ་འཁོར་དགོས་པ་རྣམས་ཐུགས་སྲོག་གི་མདུན་
ནས་སྔ་མ་ཡིག་འབྲུ་རྣམས་ལངས་སྟབས་སུ་སྔགས་ངོ་ནང་དུ་ལྟ་བ་ནང་
ནས་བཀླག་ཕྱོགས་གཡས་སྐོར་དུ་བཀོད། སྔགས་རིང་བ་རྣམས་ནི་ཕྱི་ནང་
རིམ་པ་བསྐོར་ལུགས་སྔ་མ་ལྟར་བྱ། བཟླ་བའི་དུས་ གཡོན་དུ་འཁོར་
དགོས་པ་ཡིན། སྔགས་ཕྲེང་གཡས་གཡོན་དུ་འཁོར་ཚུལ་ནི། སྤྱིར་བཏང་
i28



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ལྷ་ ཡབ་ ཀྱི་རིགས་རྣམས་ ལ་ གཡས་ འཁོར་དང༌། ཡུམ་རྣམས་ གཡོན་
འཁོར་ལྟ་བུ་འདུག་ཀྱང་མཐའ་གཅིག་ཏུ་ངེས་པ་མེད་པས་རང་གཞུང་གང་
ཡིན་གྱི་དགོངས་པ་གཙོ་བོར་བཏོན་དགོས་སོ།།
༼༢༡༧༽ ། དེ་བཞིན་གྲུབ་ཆེན་ཨོ་རྒྱན་པའི་མགུར་སོགས་ཀྱི་སྐབས། གྲུབ་ ཆེན་ ཨོ་ རྒྱན་
དཔལ་ནི་སྔོན་མདོ་སྨད་གཡར་མོ་ཐང་དུ་བྱང་ཆུབ་གཞོན་ནུ་བྱ་བ་བྱུང་།
དེ་ནི་སློབ་དཔོན་པདྨའི་དངོས་སློབ་དང༌། རྒྱལ་པོ་ཁྲི་སྲོང་ལྡེའུ་བཙན་གྱི་
མཆོད་གནས་སུ་ གྱུར་ པ་ ཞིག་ གོ དེའི་གདུང་རབས་མང་པོ་སོང་བའི་
མཐར། སྲས་དཔོན་ཇོ་འཕན་གྱི་སྲས་སུ་ལྕགས་ཕོ་སྟག་གི་ལོ་ལ་འཁྲུངས།
མཚན་སེངྒེ་དཔལ་དུ་གསོལ། བྱིས་པའི་དུས་ནས་ཏིང་འཛིན་ཐུགས་
རྒྱུད་ལ་རང་འཁྲུངས་སུ་ཡོད། དེ་ནས་ཁུ་བོའི་དྲུང་དུ་ལོ་བདུན་ནས་བཅུ་
དྲུག་གི་བར་ཆོས་མང་པོ་གསན་ཅིང་མཁས་པར་བསླབས། དེ་རྗེས་ཆོས་རྗེ་
རིན་པོ་ཆེ་རྩེ་མོ་ལས་ཆོས་མང་པོ་གསན་ཅིང་། འཆད་རྩོད་རྩོམ་གསུམ་ལ་
འགྲན་ཟླ་མེད་པའི་གྲགས་པ་ཐོབ། དེ་ནས་ཆོས་རྗེ་རྒོད་ཚང་པས་དེ་རིང་
ལས་ཅན་ཞིག་དང་འཕྲད་འོང་གསུངས་པའི་ལུང་བསྟན་མཛད་པ་བཞིན་
དེར་ཕེབས་ནས་ཐུན་མོང་མ་ཡིན་པའི་བླ་མར་གྱུར། དགུང་ལོ་ཉི་ཤུ་ལོན་
ཚེ་ཆོས་རྗེ་རིན་པོ་ཆེ་སོགས་ལས་བསྙེན་པར་རྫོགས། མཚན་རིན་ཆེན་
དཔལ་དུ་གསོལ། ཆོས་རྗེ་རིན་རྩེ་དང༌། གོ་ལུང་པ་གཉིས་ ལས་དུས་
འཁོར་གསན། སླར་རྒོད་ཚང་པའི་མདུན་དུ་བྱོན་པ་ཙམ་གྱིས་རོ་གཅིག་གི་
རྟོགས་ པ་ འཁྲུངས། བཀའ་ བརྒྱུད་ ཀྱི་ གདམས་ པ་ མཐའ་ད ག་ གསན།
ཆོས་རྗེ་རྒོད་ཚང་པ་ལ་བདག་ཤམ་བྷ་ལར་དུས་ཀྱི་འཁོར་ལོའི་ཆེད་དུ་འགྲོ་
129



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཞུས་པས། ཤམ་བྷ་ལར་ལས་ཀྱིས་འབྲེལ་བ་མེད། ལས་འབྲས་ཨོ་རྒྱན་
དུ་ཡོད་པས་དེར་བྱོན་གསུངས་དུས་འཁོར་ལས་དཀའ་བའི་གནད་མི་ཤེས་
པ་ཁྱོད་ལ་ཇི་འདྲ་ཡོད་གསུངས་པ་ལ། འདི་འདྲ་ཡོད་བྱས་ནས་འགའ་
ཞིག་ཞུས་པས། ལན་ཇི་ལྟ་བ་བཞིན་གནང་བྱུང་ཆོས་རྗེ་རིན་པོ་ཆེ་ཉིད་
ཀྱིས་དུས་འཁོར་ནི་མ་གསན། འདི་འདྲ་བའི་མཁས་པ་འོང་བ་ཅི་ལགས་
ཞུ་ཞུས་པས། ཆོས་རྗེ་རང་ལ་བུད་མེད་དམར་མོ་ཞིག་གིས་པོ་ཏི་ཞིག་བྱིན།
དེ་མིད་པའི་སྣང་བ་བྱུང་བས། བོད་དུ་བསྒྱུར་བའི་ཆོས་མི་ཤེས་པ་མེད་
གསུངས། འོ་ན་བདག་ལ་དུས་འཁོར་ཀྱི་དབང་ཞིག་ཀྱང་གནང་བར་ཞུ་ཞུས་
པས། ཉིད་ཀྱིས་གསོལ་བ་ཐོབ་ལ་རྨི་ལམ་ཟུང་ཞིག་གསུངས་ནས་གསོལ་བ་
བཏབ་པས། རྨི་ལམ་དུ་ཆོས་རྗེ་རིན་པོ་ཆེས་དུས་འཁོར་བ་སངས་རྒྱས་རྡོ་
རྗེའི་ཆ་བྱད་དུ་མཛད་ནས་དུས་འཁོར་གྱི་དབང་རྒྱས་པ་ཞིག་གནང་བྱུང་།
སད་དེ་སྤྱན་སྔར་བྱོན་པས་ཉིད་ཀྱི་ཐུགས་ཚིམ་མམ་གསུངས། ཤིན་ཏུ་
ཚིམ་ལགས་དེ་འདྲ་བའི་ཕྱག་ལེན་མཁས་པ་སུ་ལས་བསླབ་ཞུས་པས།
མཁའ་འགྲོ་མས་བསླབ་པ་ཡིན་གསུངས། དེ་ནས་བྱང་མི་མེད་ཁྱི་མེད་ཀྱི་
རི་ལ་བྱོན་ཏེ་བཞུགས་པས་སྔར་གྱི་ཆོས་བརྗོད་པ་ཐམས་ཅད་སོས། དེ་
ནས་ཏི་སེར་བྱོན། དེ་ནས་ཛ་ལན་རར་བྱོན་ཚེ་འཇིགས་པའི་འཕྲང་མང་པོ་
དང༌། གནམ་ས་བླ་འོག་འགྱུར་བའི་སྣང་བའང་ཤར། དེ་ཐམས་ཅད་བརྟུལ་
ཞུགས་ཀྱིས་ཟིལ་གྱིས་མནན། ཨོ་རྒྱན་དྷུ་མ་ཐ་ལར་བྱོན། དེར་རྡོ་རྗེ་རྣལ་
འབྱོར་མ་སྨད་འཚོང་མའི་བུད་མེད་ཀྱི་གཟུགས་སུ་བྱས་པ་ཞིག་གིས་ཚོད་མ་
ཕོར་གང་བྱིན་ཞིང་བྱིན་གྱིས་བརླབས་པས་ལས་ཀྱི་སྒྲིབ་པའི་ལྷག་མ་ཐམས་
130



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཅད་བསླངས་ཤིང་ཟད། རྡོ་རྗེ་གསུམ་གྱི་དོན་ཇི་ལྟ་བ་བཞིན་དུ་ཐུགས་
ལ་འཁྲུངས། རྡོ་ རྗེ་རྣལ་ འབྱོར་མ་ཉིད་ཀྱི་སྐུར་བསྟན་ནས་ཞལ་གྱིས་
གདམས་པ་ཡང་གནང་། དེ་ནས་བོད་དུ་ཕེབས་ནས་ཆོས་རྗེ་རྒོད་ཚང་པ་
གཤེགས་འདུག །དེ་ནས་ལྕགས་མོ་བྱའི་ལོ་ལ་དཔོན་སློབ་མང་པོ་རྡོ་རྗེ་
གདན་དུ་བྱོན། དེར་བྱང་ཆུབ་ཀྱི་ཤིང་གཟིགས་པས་ཀུན་རྫོབ་བྱང་ཆུབ་ཀྱི་
སེམས་བཅོས་མ་མ་ཡིན་པར་རང་འཁྲུངས། དེ་ཕྱིན་ཆད་རྣམ་པར་མི་རྟོག་
པའི་ཏིང་ངེ་འཛིན་དང་བྱང་ཆུབ་ཀྱི་སེམས་གཉིས་དང་སྐད་ཅིག་ཙམ་མི་
འབྲལ་བར་སེང་གེ་ལྟ་བུ་རྣལ་འབྱོར་པ་ཆེན་པོར་གྱུར་ཏེ། སྤྱན་ཟུར་གྱིས་
གཟིགས་པ་དང་དབྱུག་པ་རེ་ཙམ་བསྣུན་པས་ནད་གདོན་མཐའ་དག་སོས།
མདོ་རྒྱུད་ཆོས་ལ་འདི་མི་མཁྱེན་བྱ་བ་གང་ཡང་མེད། ཕྱིས་རྒྱལ་པོ་ཀོ་ས་
ལས་ སྤྱན་དྲངས་ཏེ་དུས་ འཁོར་ གྱི་དབང་ བསྐུར། རྒྱལ་ པོའི་བཞུགས་
པར་ཞུས་པས། ང་སྐྱ་བོ་དོང་རིན་རྩེ་ལ་བཅད། གསོལ་བ་རྒོད་ཚང་པ་ལ་
འདེབས། ལྷ་དབང་བརྒྱ་བྱིན་བྱོན་ཡང་མ་སོང་ཐབས་མེད་ཡིན་གསུངས་ནས་
ཕྱིར་བྱོན། ངའི་བསྙེན་སྒྲུབ་འདི་བསྟན་ན་ལུང་པ་གྲུབ་ཐོབ་ཀྱིས་འགེངས་ཏེ་
འབྲུག་པའི་རྒྱུད་འཛིན་པའི་ཁྲི་ཆེན་བརྒྱད་ལ་གཙོ་བོར་བྱས་པ་ཡིན་ཞེས་
གསུངས་པ་ལྟར་སློབ་མའི་ཚོགས་བསམ་གྱིས་མི་ཁྱབ་པ་བྱོན་ནོ།།
༼༢༢༣༽མཎྜལ་རྣམ་བཤད་ཚོགས་གཉིས་ལམ་བཟང་བཞུགས། མཎྜལ་
གྱི་མདོར། བ་ལྕི་ཆུར་བཅས་སྦྱིན་པ་སྟེ། །བྱི་དོར་བྱས་པ་ཚུལ་ཁྲིམས་ཡིན།།
སྲོག་ཆགས་བསལ་བ་བཟོད་པ་སྟེ། །བརྩོན་འགྲུས་བྱ་བ་བྱེད་ལ་བརྩོན།།
བསམ་གཏན་དེར་སེམས་སྐད་ཅིག་མ། །རི་མོ་ལེགས་འབར་ཤེས་རབ་བོ།།
13



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད། ་
ཞེས་གསུངས་པ་ལྟར་རོ། །མཎྜལ་ལག་གཡོན་མེ་ཏོག་དང་བཅས་པ་ཡོ་
འཁྱོགས་མེད་པར་བཟུང་ལ། གཡས་པས་མཎྜལ་ལན་གསུམ་ཕྱི་ཞིང་ཡི་
གེ་བརྒྱ་པ་བཟླས་པས་སྒྲིབ་གཉིས་བག་ཆགས་དང་བཅས་པ་དག་པར་
བསམ་པ་དང༌། མཎྜལ་གྱི་གཞི་དེ་ཉིད་རྒྱ་མཚོ་ཆེན་པོ་ཁ་དོག་སྔོ་ལ་ཤིན་
ཏུ་དྭངས་པ་ཞིག་ཏུ་བསམ་དེ་ནས་ལག་པ་གཡས་པའི་མཐེབ་མཛུབ་ཀྱི་བར་
དུ་མེ་ཏོག་ཅུང་ཟད་བཟུང་། སོར་མོ་ལྷག་མ་རྣམས་བརྐྱང་ལ་དྲི་བཟང་དང་བ་
བྱུང་གིས་སྦག་སྟེ། སྙིང་རྗེ་བྱང་སེམས་ཀྱི་རླན་དང་མི་འབྲལ་ཞིང་སྦྱིན་པ་
རྣམ་བཞི་ཡོངས་སུ་གཏོང་བའི་བརྡར་མཎྜལ་གྱི་མཐའ་བསྐོར་ནས་གཡོན་
བསྐོར་དུ་བྱས་ལ་རིམ་པར་ཕྱི་ཞིང་། ངག་ཏུ། ཨོཾ་བཛྲ་བྷུ་མི་ཨཧཱུྃ། གཞི་
ཡོངས་སུ་དག་པ་སོགས་ཞེས་བརྗོད་པ་ན། མཎྜལ་དེའི་སྟེང་དུ་འབྱུང་བ་
རིམ་བརྩེགས་ཀྱི་དཀྱིལ་འཁོར་གྱི་སྟེང་དུ་དབང་ཆེན་གསེར་གྱི་ས་གཞི་རྒྱ་
ཁྱོན་ཚད་ལས་འདས་པ་ལམ་གྱིས་གྲུབ་པར་བསམ། ཨོཾ་བཛྲ་རེ་ཁེ་ཨཱ༔ཧཱུྃ།
ཕྱི་ལྕགས་རི་མུ་ཁྱུད་ཀྱིས་བསྐོར་བ་ཞེས་པ་དང་མཉམ་དུ་སྔར་དྲིའི་ཐིག་ལེ་
བྱུག་བཞིན་པའི་ལག་པ་མ་བཏེགས་པའི། འཕྲོ་ལ་སྲིན་དག་གིས་མཎྜལ་གྱི་
མཐའ་བསྐོར་ཞིང་དབུས་སུ་ཧཱུྃ་ཞེས་བརྗོད་པ་དང་ཨོཾ། གཡས་པའི་མཐེབ་
མཛུབ་ན་ཡོད་པའི་མེ་ཏོག་དབུས་སུ་བཞག་པས་བགེགས་བསལ་བར་
བསམ་པའོ། །ཡང་ན་རི་རབ་བསྐྱེད་པའི་ས་བོན་ཡིན་པར་མངོན་ཞིང་ལུགས་
གཉིས་གང་འཐད་བརྟག་པར་བྱ། སླར་ཡང་དེ་ཀའི་སྟེང་དུ་རི་རབ་གླིང་ཕྲན་
རྣམས་བཀོད་ཅིང་། ཤར་གླིང་དབྱིབས་ཟླ་གམ་ཆུ་ཤེལ་གྱི་རང་བཞིན། ལྷོ་
སོག་ཁ་བེཌཱུརྱའི་རང་བཞིན། ནུབ་ཟླུམ་པོ་པདྨ་རཱ་ག བྱང་གྲུ་བཞི་གསེར་
132



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
གྱི་རང་བཞིན་དུ་བསམ་མོ། །ཤར་གླིང་གི་ནང་དུ། རིན་པོ་ཆེའི་རི་བོ།
སྣོད་ཀྱི་རང་བཞིན་ཅན་རྒྱ་དཔངས་ཚད་བཟུང་མེད་པ་ལྷོ་གླིང་ནང་དུ་དཔག་
བསམ་གྱི་ཤིང་རིན་པོ་ཆེའི་སྣ་བདུན་གྱི་རང་བཞིན་ཅན་ རྩ་སྡོང་ཡལ་
འདབ་མེ་ཏོག་འབྲས་བུ་ལ་སོགས་དགོས་འདོད་འབྱུང་བས་་་་དཔེ་ཆད།དུད་པ།
ནུབ་གླིང་གི་མདུན་དུ་འདོད་འཇོའི་བ་དམར་སེར་གཟུགས་བཟང་ཞིང་ལྟ་ན་
སྡུག་པ་རང་གི་ཡོན་ཏན་དང་ལྡན་པ། བྱང་གླིང་གི་ནང་དུ་མ་རྨོས་པའི་ལོ་
ཏོག་རོ་བཅུད་ཕུན་སུམ་ཚོགས་པའི་འབྱུང་ཁུངས། རིན་པོ་ཆེའི་རི་བོའི་
མདུན་དུ་འཛམ་བུའི་ཆུ་བོ་གསེར་སྦྱང་ལས་གྲུབ་པའི་འཁོར་ལོ་རིན་པོ་ཆེ་
རྩིབས་སྟོང་དང་ལྡན་པ་ཉི་མའི་གཟི་བྱིན་འཕྲོག་པ། དཔག་བསམ་ཤིང་གི་
མདུན་དུ་ནོར་བུ་རིན་པོ་ཆེ་བེཌཱུརྱ་ཟུར་བརྒྱད་པ་འོད་ཟེར་གྱིས་དཔག་ཚད་
བརྒྱའི་བར་གྱི་འཁོར་ཡུག་ཀུན་གྱི་མུན་པའི་གོ་སྐབས་འཕྲོག་པར་བྱེད་
ཅིང་། ཚ་བས་གདུང་ན་བསིལ་བར་ནུས་པ། གྲང་བས་གདུང་ན་དྲོ་བར་
ནུས་པ་གང་དུ་གནས་ཀྱང་ས་ཕྱོགས་དེའི་སྐྱེ་བོ་ཀུན་གྱི་མི་དགེ་བ་བཅུ་
སོགས། མཐའ་དག་སེལ་བར་ནུས་ཤིང་ཡིད་ལ་སྨོན་ཚད་འགྲུབ་པའི་རང་
བཞིན། འདོད་འཇོའི་བའི་མདུན་དུ་བཙུན་མོ་རིན་པོ་ཆེ་བུད་མེད་ཀྱི་སྐྱོན་
ལྔ་དང་བྲལ་ཞིང་། ཡོན་ཏན་བརྒྱད་དང་ལྡན་པ་ཤིན་ཏུ་ཡིད་འཕྲོག་པ་རེག་
པ་ཙམ་གྱིས་བདེ་སྟོང་གི་ཡེ་ཤེས་རྩོལ་མེད་དུ་འཆར་བར་ནུས་པ་བྲམ་ཟེའི་
བུ་མོ་གཟུགས་ཀྱི་ཉི་མ་ལྟ་བུ། མ་རྨོས་པའི་ལོ་ཏོག་གི་མདུན་དུ་བློན་པོ་རིན་
པོ་ཆེ་གཟུགས་བཟང་ཞིང་སྟོབས་ཆེ་བ། རྩལ་དང་ལྡན་ཞིང་ཐམས་ཅད་ལ་
དཔྱད་བཟོད་པ། སའི་བདག་པོ་ལ་སྙིང་ཉེ་ཞིང་ངང་གིས་བརྙིང་པ་དེད་
i33



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
དཔོན་བཞིན་བཟང་ལྟ་བུ། ལུས་དང་རྔ་ཡབ་ཀྱི་བར་མཚམས་ཤར་ལྷོར་གླང་
པོ་ཆེ་མདོག་ཐལ་སྐྱ་མཆེ་བ་དྲུག་ལྡན་སྤྱི་གཙུག་དམར་ཞིང་དཔངས་མཐོ་
བ་ནོར་བུའི་དྲྭ་བས་གཡོགས་པ། གླང་ཆེན་ཕལ་བ་སྟོང་གི་ཤུགས་མངའ་
ཞིང་། གངས་ལྡན་གྱི་ས་འཛིན་ཐང་ལ་འབབས་པ་ལྟར་དལ་གྱིས་འགྲོ་བ་
གླང་ཆེན་ས་བསྲུང་ལྟ་བུ། རྔ་ཡབ་དང་ལམ་མཆོག་འགྲོ་བའི་བར་མཚམས་
ཀྱི་ལྷོ་ནུབ་ཏུ་རྟ་མཆོག་རིན་པོ་ཆེ་ཁ་དོག་སྔོན་པོ་སྤུ་རྨ་བྱའི་མགྲིན་པ་ལྟར་
སྡུག་ལ་ནད་གཅོང་མེད་ཅིང་ཡིད་དུ་འོང་བ། ཞོན་པས་འཛམ་གླིང་ཉིན་
གཅིག་ལན་གསུམ་བསྐོར་བར་ནུས་པའི་བང་འགྲོས་ཅན་རྟའི་རྒྱལ་པོ་ཅང་
ཤེས་ བྷ་ལ་ཧ་ལྟ་བུ། གཡོ་ལྡན་དང་གླིང་ཆུང་སྒྲ་མི་སྙན་གྱི་ཟླ་བའི་
མཚམས་ཀྱི་ནུབ་བྱང་དུ་དམག་དཔོན་རིན་པོ་ཆེ་སྙིང་སྟོབས་དང་ལྡན་ཞིང་
སྒྱུ་རྩལ་དང་གཡུལ་གྱི་བྱ་བ་ལ་མཁས་པ་དཔུང་ཚོགས་ཡན་ལག་བཞི་
པའི་འགྲོ་ལྡོག་ལ་གོམས་ཤིང་གོ་ཕུབ་ཀྱིས་སྤྲས་པ། གཟི་བརྗིད་བཟོད་པར་
དཀའ་བ་རྒྱལ་ཆེན་མིག་མི་བཟང་ལྟ་བུའམ། ལུང་གཞན་དུ་ཁྱིམ་བདག་
རིན་པོ་ཆེ་འབྱུང་བའི་ཚེ་ན་སྐྱེ་བོ་ཐམས་ཅད་རབ་ཏུ་དགའ་བར་བྱེད་པའི།
བསོད་ནམས་ཀྱི་མཐུ་ཕུན་སུམ་ཚོགས་པ། གཡོ་སྒྱུ་མེད་ལ་ཅི་བྱས་པ་
ཤེས་ལ། དྲིན་གཟོ་བ། རྡོ་རྗེ་དང་། རིན་པོ་ཆེ་དང་། མཐོན་ཀ་དང་། མར་
གད་དང༌། སུ་ཝརྞ་དང༌། སྨུག་ལ་སོགས་པའི་བང་མཛོད་ཀྱིས་ཕྱུག་པ་
རྣམ་ཐོས་ཀྱི་བུ་ལྟ་བུའོ། །སྒྲ་མི་སྙན་དང་ལུས་འཕགས་ཀྱི་བར་མཚམས་ཀྱི་
བྱང་ཤར་གཏེར་ཆེན་གྱི་བུམ་པ་དགོས་འདོད་ཀུན་ཚང་རིན་པོ་ཆེའི་ཕྲས་
སྤྲས་པ། འཁོར་ལོ་རིན་པོ་ཆེའི་མདུན་དུ་སྒེག་མོ་མ་མཛེས་ཤིང་ལྟ་ན་སྡུག་པ་
134



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
སྒེག་པའི་རྣམ་འགྱུར་བསམ་གྱིས་མི་ཁྱབ་པ་སྟོན་པ། ནོར་བུ་རིན་པོ་ཆེའི་
མདུན་དུ་ཕྲེང་བ་མ་ཕྲེང་བ་འཛིན་ཅིང་བཞིན་ལ་སོགས་ངོམ་པ་བཙུན་མོ་
རིན་པོ་ཆེའི་མདུན་དུ་གླུ་མ་འགྱུར་ཁུག་དང་ལྡན་པས་གླུ་ལེན་པ། བློན་པོ་
རིན་པོ་ཆེའི་མདུན་དུ་གར་མ་རྣམ་འགྱུར་དཔག་གིས་མི་ལང་བའི་གར་རྩེ་
བ། མེ་ལྷའི་གླང་པོ་རིན་པོ་ཆེའི་མདུན་དུ་མེ་ཏོག་མ་འགྱུར་ཞིང་མེ་ཏོག་
འཆང་བ། སྲིན་པོའི་རྟ་མཆོག་རིན་པོ་ཆེའི་མདུན་དུ་བདུག་སྤོས་མ་བདུག་
སྤོས་འཛིན་པ། རླུང་ལྷའི་དམག་དཔོན་རིན་པོ་ཆེའི་མདུན་དུ་སྣང་གསལ་
མ་སྣང་བྱེད་ཀྱི་མར་མེ་འཛིན་པ། དབང་ལྡན་གྱི་གཏེར་བུམ་རིན་པོ་ཆེའི་
མདུན་དུ་དྲི་ཆབ་མ་དུང་ཞལ་འཛིན་པ། སྒེག་མོ་མའི་མདུན་གྱི་ནམ་མཁར་
མེ་ཤེལ་ལས་གྲུབ་པའི་ཉི་མའི་དཀྱིལ་འཁོར་འོད་འབར་བ། གླུ་མའི་མདུན་
གྱི་སྟེང་གི་ནམ་མཁར་ཆུ་ཤེལ་ལས་གྲུབ་པའི་ཟླ་བའི་དཀྱིལ་འཁོར་དྭངས་
ཤིང་གསལ་བ། གར་མའི་མདུན་གྱི་ནམ་མཁར་ རིན་པོ་ཆེའི་གདུགས་
དཀར་པོ་གསེར་གྱི་ཡུ་བ་ཅན། ཕྲེང་བ་མའི་མདུན་གྱི་ནམ་མཁར་ཕྱོགས་
ལས་རྣམ་པར་རྒྱལ་བའི་རྒྱལ་མཚན་དྲང་ཞིང་ལྡེམ་པ། དེ་དག་གི་དབུས་
ཀྱི་བར་མཚམས་རྣམས་སུ་ལྷ་དང་མིའི་དཔལ་འབྱོར་ཕུན་སུམ་ཚོགས་པ་
ཐམས་ཅད་ཀྱིས་མ་ཚང་བ་མེད་པས་ཕྱུར་བུར་བཀང་ཞིང་ཤིན་ཏུ་གཙང་
ཞིང་ཡིད་དུ་འོང་བའི་རྣམ་པ་ཅན། དེ་ཐམས་ཅད་ཀྱང་རང་རང་ལ་མངའ་
བའི་ཡོན་ཏན་ཆ་མཐུན་གྱི་ལོངས་སྤྱོད་ཉི་ཟེར་ལ་རྡུལ་འཁྲིགས་པས་ཁ་
ཆར་བུ་ཡུག་འཚུབས་པ་ལྟ་བུ་ལོང་ལོང་དུ་འཕྲོ་ཞིང་། དེ་འདྲ་བའི་རྡུལ་ཕྲ་
རབ་རེ་རེའི་ཁོང་དུ་ཡང་བཤད་མ་ཐག་པའི་མཎྜལ་རྡུལ་སྙེད་དུ་འཁྲིགས་
135



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཤིང་སོ་སོའི་སྐྱེ་བོའི་བློས་དཔོགས་པར་མི་ནུས་ཤིང་མཐའ་གཏུགས་པ་མེད་
པའི་བར་དུ་ཏིང་ངེ་འཛིན་གྱིས་རྣམ་པར་འཕྲུལ་ནས་འབུལ་བ་ནི། ཀུན་
བཟང་མཆོད་སྤྲིན་དུ་གྲགས་ལ་ལུང་ལ་ལར་བྱང་ཆུབ་སེམས་དཔའ་ཀུན་
ཏུ་བཟང་པོ་གཅིག་གི་ཐུགས་ཀ་ནས་འོད་ཟེར་བྱེ་བ་ཐེར་འབུམ་ཁུག་པ་
གསུམ་གྱི་གྲངས་ཀྱིས་མི་ཆོད་པར་སྤྲོས་པའི་སྣེ་མོར་ཀུན་བཟང་སྤྲོས་ཏེ་
མཎྜལ་འབུལ་བ་པོ་བགྱིས་ནས་དེ་ལྟ་བུ་རིན་པོ་ཆེའི་ལྟེ་བ་ལས་ཀྱང་འོད་
ཟེར་དེ་འདྲ་བ་སྤྲོས་ཏེ། མཁའ་ཁྱབ་ཏུ་ཕུལ་བ་ལ་ཀུན་ཏུ་བཟང་པོའི་
མཎྜལ་ཞེས་པའོ། །ཨ་བུ་ལྷོད་པོས་བྲིས་པའོ། །
༧ ན་མོ་གུ་རུ་བྷྱ༔ འགྲོ་བའི་སྐྱབས་གནས་བླ་མ་རྗེ། །ཡི་དམ་མཁའ་འགྲོའི་
ཚོགས་རྣམས་ལ། །གནས་ལུགས་དོན་གྱི་མཎྜལ་འབུལ། །བྱིན་རླབས་
དངོས་གྲུབ་འབྱུང་བར་ཤོག །སྣ་ཚོགས་སྣང་བའི་མཎྜལ་ལ། །གཞི་མེད་
གསལ་བའི་ཚོམ་བུ་བཀོད། །སྟོང་པ་ཆོས་སྐུའི་ངང་དུ་བཞེས། །སྐྱེ་ཤི་མེད་
པའི་དོན་རྟོགས་ཤོག །གྲག་པ་སྒྲ་ཡི་མཎྜལ་ལ། །རང་སྤྲུལ་རྗེས་མེད་ཚོམ་
བུ་བཀོད། །གྲག་སྟོང་གསུང་གི་ངང་དུ་བཞེས། །ཚངས་དབྱངས་ཆོས་ཀྱི་
དོན་རྟོགས་ཤོག །དྲན་རིག་སེམས་ཀྱི་མཎྜལ་ལ། །ཤར་གྲོལ་འཛིན་མེད་
ཀྱི་ཚོམ་བུ་བཀོད། །རིག་སྟོང་ཐུགས་ཀྱི་ངང་དུ་བཞེས། །མ་རིག་ཡེ་ཤེས་
དོན་རྟོགས་ཤོག །རང་བྱུང་རིག་པའི་མཎྜལ་ལ། །ཟང་ཐལ་རྗེན་པའི་ཚོམ་
བུ་བཀོད། །ཆོས་ཟད་བློ་འདས་ཀྱི་ངང་དུ་བཞེས་། །གཞི་ལམ་འབྲས་བུའི་
དོན་རྟོགས་ཤོག །ཡེ་གྲོལ་རིག་པའི་མཎྜལ་ལ། །རྒྱ་ཆད་ཕྱོགས་བྲལ་གྱི་
ཚོམ་བུ་བཀོད་། །བསམ་བརྗོད་བྲལ་བའི་ངང་དུ་བཞེས། །གནས་ལུགས་
136



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ལྟ་བའི་དོན་རྟོགས་ཤོག །རང་གསལ་རིག་པའི་མཎྜལ་ལ། །མ་སྤངས་
རང་གནས་ཀྱི་ཚོམ་བུ་བཀོད། །ངང་དྭངས་འོད་གསལ་ངང་དུ་བཞེས། །རང་
བྱུང་སྒོམ་པའི་དོན་རྟོགས་ཤོག །མ་འགགས་རིག་པའི་མཎྜལ་ལ། །སྣང་
སེམས་སྒྱུ་མའི་ཚོམ་བུ་བཀོད། །བླང་དོར་གཉིས་མེད་ངང་དུ་བཞེས། །ཞེན་
མེད་སྤྱོད་པའི་དོན་རྟོགས་ཤོག །ཀ་དག་ཆོས་ཟད་ཀྱི་མཎྜལ་ལ། །བློ་བྲལ་
ཟང་ཀའི་ཚོམ་བུ་བཀོད་། །གནས་ལུགས་རང་མལ་གྱི་ངང་དུ་བཞེས། །མཐར་
ཕྱིན་འབྲས་བུའི་དོན་རྟོགས་ཤོག །ངོ་བོ་སྟོང་པའི་མཎྜལ་ལ། །བསམ་དང་
བྲལ་བའི་ཚོམ་བུ་བཀོད། །བློ་ལས་འདས་པའི་ངང་དུ་བཞེས། །ཆོས་སྐུ་རྒྱལ་
པོའི་དོན་རྟོགས་ཤོག །རང་བཞིན་གསལ་བའི་མཎྜལ་ལ། །ལྷུན་གྲུབ་རང་
སྣང་གི་ཚོམ་བུ་བཀོད། །རང་བྱུང་འོད་གསལ་ངང་དུ་བཞེས། །ལོངས་སྐུའི་
གཞི་སྣང་དོན་རྟོགས་ཤོག །ཐུགས་རྗེ་འགགས་མེད་ཀྱི་མཎྜལ་ལ། །འཆར་
ཚུལ་སྣ་ཚོགས་ཀྱི་ཚོམ་བུ་བཀོད། །རང་བྱུང་རྒྱན་གྱི་ངང་དུ་བཞེས། །སྤྲུལ་
སྐུ་ཀུན་ཁྱབ་ཀྱི་དོན་རྟོགས་ཤོག །བླ་མ་ཡི་དམ་མཁའ་འགྲོ་ལ། །དོན་གྱི་
མཎྜལ་འདི་འབུལ་བས། །འགྲོ་ཀུན་ཚོགས་གཉིས་རབ་རྫོགས་ཏེ། །ཕྱམ་
ཅིག་སངས་རྒྱས་འགྲུབ་པར་ཤོག །གནས་ལུགས་དོན་ གྱི་མཎྜལ་རྣལ་
འབྱོར་པ་ཀློང་ཆེན་རབ་འབྱམས་ཀྱིས་ལྷུན་འགྲུབ་གླིང་གི་དབེན་གནས་
སུ་མགུར་དུ་བཞེངས་པའོ། །དགེའོ། །
༼༢༣ ༣༽ ༈ སྟེང་གི་ཆ་ལ་རྩ་བརྒྱུད་ཀྱི་བླ་མ་སོགས་ཀྱི་སྐབས། བརྒྱུད་ཚུལ་ནི། རྒྱ་གར་ལྷོ་
ཕྱོགས་ཀྱི་གྲུབ་ཆེན་དམ་པ་སངས་རྒྱས་ཀྱིས། བླ་མ་གསེར་གླིང་པ་
སོགས་གྲུབ་ཐོབ་ཕོ་མོ་ལྔ་བཅུ་རྩ་བཞི་བསྟེན།མཚན་ཉིད་དང་སྒྲ་རིག་པའི་བླ་མ་བཅུ་
137



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གཅིག ཕ་རྒྱུད་གཡོ་བ་རླུང་གི་བླ་མ་བཅུ་གཅིག མ་རྒྱུད་བདེ་བ་ཉམས་ཀྱི་བླ་མ་བཅུ་གཅིག ཕྱག་རྒྱ་ཆེན་པོ་
བརྡའི་བླ་མ་བཅུ་གཅིག རིག་པ་ངོ་སྤྲོད་ཀྱི་བླ་མ་བཅུ་སྟེ།མཆན། བཅུད་ ལེན་ སོགས་ ལ་ བརྟེན་
ནས་དགུང་ལོ་ལྔ་བརྒྱ་དང་བདུན་ཅུར་བཞུགས། བོད་དུ་ལན་ལྔ་བྱོན་ནས།
སྐྱོ་ཤཱཀྱ་ཡེ་ཤེས་དང་ཡར་ཀླུང་སྨ་ར་སེར་པོ་སོགས་ལ་མདོ་ལུཊ་ལྟར་སྣང་
བའོ། །མ་གཅིག་ནི་སྐྱེ་སྔོན་རྒྱ་གར་དུ་གྲོང་ཁྱེར་སེར་སྐྱ་ན་ཡབ་རྒྱལ་པོ་
དཔལ་དབང་ཕྱུག་འཕགས་ཞེས་བྱ་བའི་སྲས་སུ་འཁྲུངས་མཚན་སྨོན་ལམ་
དོན་གྲུབ་ཏུ་གྲགས། ཕྱིས་སུ་རབ་ཏུ་བྱུང་སྟེ་མཚན་དོན་གྲུབ་བཟང་པོ་གསོལ།
པོ་ཏ་རིར་བྲག་ཕུག་བྷ་དྲར་བཞུགས། རྗེ་བཙུན་སྒྲོལ་མ་ལ་སོགས་པས་བོད་དུ་
འགྲོ་དོན་ཕེབས་དགོས་ ཚུལ་ གྱི་ལུང་བསྟན་པ་ལྟར་སྐུ་གཤེགས། སྐུ་
གདུང་མི་ཉམས་པར་བྱིན་གྱིས་བརླབས་ཏེ་འོད་འདོམ་གང་དང་ལྡན་པར་
གྱུར་ཏོ། །དེ་ནས་བོད་དུ་བྱོན་ཚུལ་ནི། ཡུལ་ལ་ཕྱི་ན། ཡབ་ཆོས་ཀྱི་ཟླ་བ་
རྒྱལ་མཚན་དང་། ཡུམ་འབུམ་ལྕམ་མ་གཉིས་ཀྱི་སྲས་སུ་འཁྲུངས། མཚན་
ལབ་ཀྱི་སྒྲོལ་མར་གྲགས། སྒྲ་སྐད་མི་འདྲ་བ་བརྒྱད་ཀྱི་སྒོ་ནས་ཉིན་རེ་ལ་
ཤེར་ཕྱིན་པུསྟི་བཅུ་གཉིས་རེ་བཀླགས་པས་སྟོང་ཉིད་ཀྱི་ལྟ་བ་སྐྱེས། སྐྱོ་སྟོན་
དང༌། དམ་པས་གདམས་ངག་གནང་ནས་རྒྱུད་གྲོལ་བའོ། །དེ་ལས་
བརྒྱུད་ཚུལ་ནི། དཔོན་སྲས་རྒྱལ་བ་དོན་འགྲུབ། བརྒྱུད་འཛིན་སྟོང་སྡེའི་
ངག་གི་དབང་ཕྱུག །ཐུགས་སྲས་གྲོལ་སྡེ་རྒྱལ་བའི་འབྱུང་གནས། ཁུ་བསྒོམ་
ཆོས་ཀྱི་སེང་གེ་སྟེ་ཐུགས་སྲས་བཞི། འབྲོག་ཚ་རྒྱན། དཔལ་ལྡན་རྒྱན།
བསོད་ནམས་རྒྱན། རིན་ཆེན་རྒྱན་ཏེ་སྲས་མོ་བཞི། སྐྱེ་མེད་དགའ་ཡན། ཕོ་
སྨྱོན་སེང་གེ །སྨྱོན་པ་རང་སྣང་། དོལ་པ་ཟང་ཐལ། ཞིག་པོ་ཧུར་ཐོན།
138



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
སྐལ་ལྡན་སེང་གེ། རྒྱ་སྒོམ་ཧར་ཐོན། རྗེ་བཙུན་ཟིལ་གནོན་ཏེ། རང་དང་
མཉམ་པ་བརྒྱད་ལ་སོགས་པ་བྱོན་པའོ། །སྤྱིར་བཀའ་སྲོལ་འདིའི་རང་
སྐད་དུ། ཟུང་བཞི་ལ་ཡ་བརྒྱད་ཀྱིས་ཁོག་ཕུབ། མཚོན་པ་དཔེ་དྲུག་གི་ཆེ་
བ་བརྗོད། ཅེས་གསུངས་ཏེ། དང་པོ་ནི། ཞུ་བ་པོའི་གང་ཟག་གིས། དབྱེ་
ན་ཕོ་བརྒྱུད་མོ་བརྒྱུད་གཉིས་ངོ་བོས་དབྱེ་ན་གཞུང་ཁྲིགས་ཅན་ཁ་འཐོར་
གཉིས། ཡོངས་ལ་གྲགས་ཚུལ་གྱིས་དབྱེ་ན་སྔ་དར་ཕྱི་དར་གཉིས། བྱོན་
ཚུལ་གྱི་དབྱེ་ན། བཀའ་མ་གཏེར་མ་གཉིས་ཏེ་ཟུང་བཞི་ལ་ཡ་བརྒྱད་དུ་
བྱུང་ངོ༌། །ཟུང་བརྒྱད་ལ་ཡ་བཅུ་དྲུག་ཏུ་བཤད་པ་ནི། དམ་པ་ནས་བརྒྱུད་
པ་བྲུལ་ཚོ་ དྲུག་པ་སོགས་ཕོ་གཅོད། མ་ཅིག་ནས་ཕག་མོའི་གཅོད་སྐོར་
སོགས་མོ་གཅོད། ཡུམ་ཆེན་སོགས་ནས་བྱོན་པ་བཀའ་མ་དང་དམ་པ་
དང་མ་ཅིག་སོགས་ཀྱིས་སྤྱན་དྲངས་པའི་གཏེར་མུ། ཨཱརྱ་དེ་བའི་རྒྱ་གཞུང་
ཆེ་ཆུང་། ཏེ་ལོ་པའི་རོ་སྙོམས་གཟེར་ལྔ་ནཱ་རོའི་གསང་སྤྱོད་ལ་སོགས་པའི་རྒྱ་
གཅོད་བོད་དུ་བྱུང་བའི་གཅོད་སྐོར། ཆོས་ཚན་སུམ་ཅུ་སོགས་མདོ་ལུགས་
དང༌། སྒྲོལ་མའི་རྒྱུད་བཞི་ལ་བརྟེན་པའི་དབང་དང་བསྐྱེད་རྫོགས་ལ་
སོགས་པ་སྔགས་ལུགས། རྒྱལ་བ་དོན་འགྲུབ། ཐོད་སྨྱོན། ཁམ་བུ་ཡ་ལེ།
རྒྱུན་ནེ་བཞི་ལས་བརྒྱུད་པ་སྲས་བརྒྱུད་དང༌། ཁུ་ སྒོམ་ སོགས། དོན་
བརྒྱུད། ཐོག་སེར་གཟའ་སྲུང་གི་རིགས། གནམ་ཆོས་དང་། ས་དཔྱད་ཀླུ་
གཉན་ས་བདག་གི་གཅོད་ས་ཆོས། ཟབ་དོན་སྙིང་ཁུ་ལྟ་བུ་ཁྲིགས་ཅན་
དང་། རྒྱ་མདུད་མ་དང་ཚིག་གསལ་སོགས་ཁྲིགས་སུ་མ་བསྡེབས་པ། ཁྲིགས་
མེད། དམིགས་འབུམ་འཐོར་བའི་རིགས་ཁ་འཐོར་དང་། རྩ་བ་གཅིག །
139



-
-
--
པ
གཞུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཡན་ལག་གསུམ་ཐུན་མོང་ཐུན་མིན་ཁྱད་ པར་གྱི་ལེ་ལག །ཉམས་ཀྱི་
བརྒྱུད་པའོ། །གཉིས་པ་མཚོན་པ་དཔེ་དྲུག་ནི། གཅོད་འདི་གངས་དཀར་
དང་འདྲ་གངས་ལ་ཁ་བ་བབས་ཀྱང་དཀར་ལ་མ་བབས་ཀྱང་དཀར་བ་
བཞིན་དུ། གཅོད་མཁན་རྣལ་འབྱོར་པ་ལ་ཐོས་པའི་ཤེས་རབ་ཡོད་ཀྱང་
ལེགས་ལ་མེད་ཀྱང་ཆོག་པའོ། །སེང་གེ་དང་འདྲ་སྟེ་དེས་མང་པོ་ཟིལ་གྱིས་
གནོན་ལ་གཅིག་པུར་ཉམ་ང་མེད་པ་བཞིན། གཅོད་བྱེད་པ་མང་པོ་དང་
འགྲོགས་ཀྱང་ཆོག་ལ་གཅིག་པུར་འགྲིམས་ཀྱང་ཆོག་པའོ། །རྔ་བོ་ཆེའི་སྐད་
དང་འདྲ་སྟེ་རྔ་ཆེན་ལ་རོལ་མོ་གཞན་གྱི་སྒྲ་ཡོད་ཀྱང་ཆོག་ལ་མེད་ཀྱང་
ཆོག་པ་བཞིན་འདི་ལ་དགེ་སྦྱོར་གྱི་གྲོགས་གཞན་ཡོད་མེད་ཀྱང་ཁྱད་མེད་
དོ། །དངོས་གྲུབ་ཀྱི་ཆུ་མིག་དང་འདྲ་སྟེ་གྲུབ་ཆུ་ལ་མི་མང་ཉུང་གི་ཚད་དང་
འཚམས་པར་འབྱུང་བ་བཞིན་ལུགས་འདིར་གང་ཟག་གི་བློ་ཚོད་དང་
འཚམས་པར་བསླབ་ཏུ་ཡོད་པའོ། །གསེར་གཡུ་ཆག་པའི་དུམ་བུ་དང་འདྲ་
སྟེ་ཆེ་ན་རིན་ཐང་ཆེ་ལ་ཆུང་ནའང་དེ་དང་མཚོན་པའི་རིན་ཐང་ཡོད་པ་
བཞིན། གཅོད་སྐོར་རྒྱ་ཆེན་ཤེས་ན་ཡོན་ཏན་དཔག་ཏུ་མེད་ལ་ཅུང་ཟད་ཤེས་
པས་ཀྱང་རང་གཞན་ལ་ཕན་ཐོགས་པའོ། །རྟ་བཟང་བོའི་སྤུ་དང་འདྲ་སྟེ་རྟ་
མཆོག་གཟུགས་འགྲོས་ལ་སོགས་པ་ལ་སྤུ་མདོག་ཁྱད་པར་མེད་པ་བཞིན།
གཅོད་ཡུལ་མཐར་ཕྱིན་པའི་གང་ཟག་དེ་མཆོག་དམན་གང་ཡིན་ཀྱང་གཞན་
ལས་བྱིན་རླབས་ཆེ་བར་གསུངས་སོ། །གཅོད་ཅེས་བྱ་བའི་ངོ་བོ་ཤེས་རབ་
ཀྱི་ཕ་རོལ་ཏུ་ཕྱིན་པ། སྔགས་དང་རྗེས་སུ་མཐུན་པར་སྤྱོད་པའོ། །སྒྲ་དོན་
ནི། གཞན་ཕན་དོན་དུ་གཉེར་བའི་བྱང་ཆུབ་སེམས་ཀྱིས་རང་དོན་
140



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཡིད་བྱེད་ཀྱི་བློ་གཅོད་པ་དང་། །སྟོང་ཉིད་ལྟ་བས་འཁོར་བའི་རྩ་བ་མ་རིག་
བདེན་འཛིན་གྱིས་དྲངས་པའི་དུས་གསུམ་ཡིད་ཀྱི་འཁྲུལ་བ་དང་བཅས་པ་
གཅོད་པའོ། །མི་ཕམ་རིན་པོ་ཆེས། དབྱེ་ན། གཅོད་ཡུལ། གཅོད་བྱ།
གཅོད་བྱེད། ཇི་ལྟར་གཅོད་ཚུལ་དང་བཞི། དང་པོ་ནི། ཇི་ལྟར་ཤིང་གཅོད་
པ་ན་གཅོད་ཅིང་འགྱེལ་བའི་ཡུལ་ནི་ས་གཞི་ཡིན་པ་ལྟར། འཁྲི་བ་བཅད་
ནས་ཞེན་མེད་དུ་གནས་པའི་ཡུལ་ནི་ཆོས་དབྱིངས་རིག་པ་བྱང་ཆུབ་
སེམས་ཀྱི་ཀློང་ཡིན། ཞེས་གསུངས་པ་དང་། དེའི་ངང་དུ་བདུད་བཞི་རྒྱུ་བ་
མེད་པར་ནམ་མཁའ་ལྟར་མཉམ་པ་ལ་བདུད་བཞི་དབྱིངས་སུ་གཅོད་
པའམ་གཅོད་ཡུལ་ཞེས་གསུངས་སོ། །གཅོད་བྱ་ནི་འཁྲི་བ་སྟེ། ཉ་ལྕགས་
ཀྱུས་བཟུང་བ་བཞིན་དུ་བདུད་བཞི་དང་འབྲེལ་བའི་དྲྭ་བ་ལྟ་བུ་ཡིན་ནོ།།
གཅོད་བྱེད་ནི་བདག་མེད་རྟོགས་པའི་ཤེས་རབ་སྟེ་རལ་གྲི་བཞིན་ནོ། །ཇི་
ལྟར་གཅོད་ན་ཡུལ་བཞི་པོ་བདེན་པ་མེད་པར་མཐོང་བས་ཡུལ་ཅན་དེར་
འཛིན་གྱི་ཞེན་པ་ཆོད་པས་ན་ཡུལ་ཡུལ་ཅན་གྱི་བར་ལག་འབྲེལ་བའི་འཁྲི་
བ་ཆད་པའོ། །དེ་ལྟར་བདུད་བཞི་དབྱིངས་སུ་ཆོད་ན་བར་ཆད་ཀྱི་གཡུལ་
ལས་རྣམ་པར་རྒྱལ་བས་ན་བདུད་བཞི་གཅོད་པ་ཡིན་ནོ། །མ་ཅིག་གིས།
ཐོགས་བཅས་ཡུལ་གྱི་འཁྲི་བ་བཅད། །ཐོགས་མེད་ཡིད་ཀྱི་འཁྲི་བ་བཅད།།
དགའ་སྤྲོ་ཞེན་པའི་འཁྲི་བ་བཅད། །སྙེམས་བྱེད་བདག་གི་འཁྲི་བ་བཅད།།
ཅེས་གསུངས་པ་ལྟར། བདུད་ཀྱི་རྒྱུར་འཆིང་ཞིང་ལྷུང་བ་ནི། རྣམ་པར་རྟོག་
པའི་འཁྲི་བ་བཙན་པོའི་སྟོབས་ཀྱིས་ཡིན་པས་ན་དེ་གཅོད་དགོས་སོ། །དེ་
གང་ལ་འཁྲི་ན་སེམས་ཉིད་ཀྱི་ངང་དུ་རྣམ་པར་རྟོག་པའི་སེམས་ལ་འཁྲི་སྟེ།



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
དོན་དམ་པར་སེམས་ཉིད་ལ་འཁྲི་ཞིང་བཅིངས་བ་མེད་ཀྱང་རྣམ་པར་རྟོག་
པའི་དབང་གིས་འཁྲི་བ་ལྟར་སྣང་བ་ནི། མཁའ་ལ་སྤྲིན་འཁྲིགས་པ་ལྟར་
མི་རྟོག་པའི་རང་ཞལ་བསྒྲིབས་ཤིང་ཇི་བཞིན་མ་མཐོང་བ་ལ་བར་དུ་བཅད་
པའམ་འཁྲི་བ་ཞེས་བཤད་དོ། །གང་འཁྲི་ན་བདུད་བཞི་པོའོ། །ཇི་ལྟར་འཁྲི་
བ་ཐོགས་བཅས་ཀྱི་རིགས་ནི་སེམས་དང་ཡུལ་དུ་འབྲེལ་བས་འཁྲི་སྟེ།
དེའི་ཡུལ་དུ་བྱས་པ་ལས་ཆགས་སྡང་དང་། གནོད་འཇིགས་མང་པོ་སྐྱེ་བ་
ཡིན་པས་སོ། །ཐོགས་མེད་ནི་ཡིད་ཀྱི་འཁྲི་བ་སྟེ། ཡིད་ལ་ལམ་གྱིས་ཤར་
ཙམ་མོ། །དེ་ཡལ་བར་མ་དོར་བར་ཆེད་ཆེར་འཛིན་པའི་དབང་གིས། ཀུན་
ཉོན་སྣ་ཚོགས་འཕེལ་བའོ། །དགའ་ཞིང་སྤྲོ་བའི་བདུད་ནི་ཞེན་པའི་འཁྲི་
བ་སྟེ། གང་ཞེན་པ་དེ་ལ་དེས་འཆིང་བ་ཕག་ལ་མི་གཙང་བ་བཞིན་ནོ། །
སྙེམ་བྱེད་ཅེས་པ་ནི་ང་འོ་སྙམ་དུ་སེམས་པར་བྱེད་པ་མཆན། བདག་ཏུ་རྟོག་པར་བྱེད་པའི་
བདུད་ནི་བདག་བདག་ཅེས་འཛིན་པའི་ཡུལ་གྲུབ་གྲུབ་མོ་འདྲ་བ་དེའི་ཚུལ་
གྱིས་འཁྲི་བའོ། །དེས་ན་གཟུང་འཛིན་གྱི་འཇུག་པ་དབྱིངས་སུ་མ་ནུབ་བར་
དུ་ཐོགས་བཅས་ལ་སོགས་པའི་ཡུལ་དེ་དག་གི་སྣང་བ་མི་ཁེག་ཀྱང་། སྣང་
ཡང་མི་བདེན་ཞིང་བདེན་པར་བཟུང་ན་བདུད་ཀྱི་རྒྱུར་འཆིང་བའི་ཚུལ་
ཅན་དུ་ཤེས་ནས་དེར་འཛིན་པའམ་འཁྲི་བ་ཆོད་པ་ནི་ལམ་གྱི་གཅོད།
མཐར་གོམས་པ་ཀློང་དུ་གྱུར་པ་ན་སྣང་ཞེན་ཐམས་ཅད་གྲོལ་ཏེ་ཆོས་སྐུ་
ཆེན་པོར་རོ་མཉམ་པ་ནི་འབྲས་བུའོ། །དེ་ལྟ་ནའང་འཁྲི་བ་ཇི་ལྟར་གཅོད་
སྙམ་ན། གང་འཁྲི་རྒྱུའི་ཡུལ་བཞི་པོ་དེ་ལ་དེར་འཛིན་གྱི་དབང་གིས་དེ་
དག་ཡལ་བར་མ་དོར་བར་དུ་དང་དུ་བླང་བས་ན་འཁྲི་བ་བྱུང་བའི་ཕྱིར།
142



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཡུལ་དེ་དག་རང་བཞིན་མེད་པར་ངེས་པའི་སྒོ་ནས་དེའི་རྗེས་སུ་མི་འབྲང་
བར་ཕཊ༔ཅེས་བརྗོད་པས་ལིང་གིས་བསྒྱུར་ཏེ་རོ་མཉམ་ཆེན་པོར་གནས་
པ་ནི་འཁྲི་བ་བཅད་པ་སྟེ། དེ་ལྟར་འཁྲི་བ་ཆོད་པ་དེ་ལ་ཡུལ་བཞི་པོས་གནོད་
པ་རྒྱུ་བའི་གོ་སྐབས་མེད་པ་ཡིན་ནོ། །
༼༢༤༠༽། སྐུ་གཅེར་མོ་རུས་པའི་རྒྱན་ཅན་སོགས་ཀྱི་སྐབས། རུས་པའི་རྒྱན་དྲུག་ནི། གལ་
པོ་ལས། ཐབས་གཙོ་བོའི་དབང་དུ་བྱས་ན་སྤྱི་བོར་རུས་པའི་འཁོར་ལོ་གྲྭ་
མིག་སོ་དྲུག །མགྲིན་པར་རུས་པའི་དྲ་མིག་བཅུ་དྲུག་གི་མགུལ་རྒྱན། རྒྱབ་
མདུན་རུས་པའི་དྲ་མིག་བརྒྱ་རྩ་ཉིས་གཤིབས་ཀྱི་དོ་ཤལ་གྱི་སེ་རལ་ཁ།
སྟག་ཤམ་གྱི་སྟེང་དུ་རུས་པའི་དྲ་མིག་སོ་གཉིས་སག་ཏིའི་སྐ་རགས་སྟེང་
དུ་དཀྲིས་ནས་མར་དཔྱངས་པ། རུས་པའི་སྙན་རྒྱན་གཉིས། ཕྱག་ཞབས་
ཀྱི་གདུ་བུ་རྣམས་ཏེ་དྲུག་གོ །ཡང་ན་རྒྱབ་གཞུང་དུ་རུས་པའི་རྡོ་རྗེ། སོག་
པར་རུས་པའི་འཁོར་རོ། ཕྲག་པར་རུས་པའི་ནོར་བུ། ནུ་མར་རུས་པའི་
པདྨ། སྐེད་པར་རུས་པའི་དཔལ་བེའུ། ལྟེ་བར་རུས་པའི་རྒྱ་གྲམ་དང་དྲུག་
གོ །དེ་རྣམས་གཤམ་གྱི་མདོ་འཛིན་རྣམས་སུ་ཡོད་པའོ། །ཞེས་གསུངས།
ཤེས་རབ་གཙོ་བོའི་དབང་དུ་བྱས་ན་རུས་པའི་ཕྱག་རྒྱ་ལྔ་ནི། དོ་ཤལ་ཕྲི་
བའི་ལྷག་མ་ལྔའོ། །དེའང་ཕྱག་ཞབས་ཀྱི་དྲྭ་བ་རྣམས་ཀྱིས་ཕ་རོལ་ཏུ་ཕྱིན་
པ་དྲུག་མཚོན་པའོ། །ཡབ་ལ་རུས་པའི་རྒྱན་མགུལ་རྒྱན་སྦྱིན་པ། གདུ་བུ་ཚུལ་
ཁྲིམས། རྣ་ཆ་བཟོད་པ། སྤྱི་བོར་འཁོར་ལོ་བརྩོན་འགྲུས། སྐ་རགས་བསམ་
གཏན་མཆོད་ཕྱིར་ཐོགས་ཏེ་སེ་རལ་ཁར་གྲགས་པ་ཤེས་རབ་སྟེ་ཕར་ཕྱིན་
དྲུག་དང་སྦྱར་བ་དང༌། ཡུམ་རྣམས་ཀྱང་མཚན་མའི་རྣམ་པར་རྟོག་པའི་སྒྲིབ་
143



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གཡོགས་དང་བྲལ་བ་མཚོན་བྱེད་སྐུ་གཅེར་བུ། མི་འགྱུར་བའི་བདེ་བ་ཆེན་པོ་
དགའ་བ་བཅུ་དྲུག་དང་ལྡན་པ་མཚོན་བྱེད་བཅུ་དྲུག་ལོན་པའི་ན་ཚོད་ཅན།
དབྱིངས་དང་ཡེ་ཤེས་ཕྱོགས་མེད་དུ་རྒྱས་པ་མཚོན་བྱེད་དབུ་སྐྲ་གྲོལ་བ།
ཆོས་ཀྱི་དབྱིངས་མཚོན་བྱེད་རུས་པའི་འཁོར་ལོ། མགུལ་རྒྱན་མཉམ་ཉིད།
རྣ་ཆ་སོར་རྟོག །གདུ་བུ་མེ་ལོང་། སྐ་རགས་བྱ་གྲུབ་སྟེ་རུས་པའི་ཕྱག་རྒྱ་
ལྔས་སྨྲས་པའོ། །ཡང་རུས་པའི་རྒྱན་དྲུག་ནི། སྤྱི་བོར་འཁོར་ལོ་མི་བསྐྱོད་པ།
རྣ་ཆ་ཟུང་འོད་དཔག་མེད། མགུལ་རྒྱན་རིན་འབྱུང་། ཕྱག་ཞབས་ཀྱི་གདུ་
བུ་བཞི་རྣམ་སྣང་། སྐ་རགས་ཞེས་སྨད་རྒྱན་དོན་གྲུབ། སེ་རལ་ཁ་འམ་
མཆོད་ཕྱིར་ཐོགས་རྡོར་སེམས་ཀྱི་ཕྱག་རྒྱ་སྟེ་དྲུག་གོ །ཕྱག་རྒྱ་ལྔ་ནི། སེ་
རལ་ཁ་སྤང་བའི་ལྔའོ། །གཞན་ཡང་མ་རྒྱུད་གཙོ་བོར་གྱུར་པའི་ལྷ་ཡབ་
རྣམས་ལ། སྤྱི་བོར་རུས་པའི་འཁོར་ལོ་རྡོ་རྗེ་ཕྱེད་པའི་ཏོག་དང་བཅས་པ་རྣ་
རྒྱན། མགུལ་རྒྱན། གདུ་བུ། སྐ་རགས། ཚངས་སྐུད་དམ་མཆོད་ཕྱིར་
ཐོགས་ཏེ་ཕྱག་རྒྱ་དྲུག་དང་། དེའི་ཡུམ་རྣམས་ལ་ཚངས་སྐུད་སྤང་བའི་ཕྱག་
རྒྱུ་ལྔས་བརྒྱན་པའོ། །
༼༢༤༢༽ ༈ ཤུ་ཨོ་རྒྱན་ཡུལ་གྱི་སོགས་ཀྱི་སྐབས་རང་བྱུང་ཐུགས་ཀྱི་ས་བོན་ཧཱུྃ་ཞེས་པས་
ཐུགས་དམ་བསྐུལ་བས་ཐོག་མ་བྱས་ནས་ ཞེས་ གསུངས། གནས་ཕུན་
སུམ་ཚོགས་པ་ནི། ཚིག་བདུན་གསོལ་འདེབས་ཀྱི་རྣམ་བཤད་པདྨ་དཀར་
པོ་ལས། རི་རབ་ཀྱི་ལྷོ་ཕྱོགས་འཛམ་བུའི་གླིང་འདིར་ཡུལ་དྲུག་ལ་སོགས་
པའི་རྣམ་པར་དབྱེ་བ་ལས། ནུབ་ན་རིག་པ་འཛིན་པའི་གནས་ཨོ་རྒྱན་
མཁའ་འགྲོའི་ཡུལ་གྱི་ནུབ་བྱང་མཚམས་ཤིག་ན། དྲི་མེད་ཡན་ལག་བརྒྱད་
144



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དང་ལྡན་པའི་ཆུ་གཏེར་དྷ་ན་ཀོ་ཤ་ཞེས་གསུངས། ལེགས་བཤད་སྤྲིན་གྱི་
རོལ་མོ་ལས། དེ་ན་དྷ་ན་ཀོ་ཤའི་གླིང་དུ་གྲགས་པ་ནི། དྷ་ན་སྟེ་ཙནྡན་གྱི་
ནགས་ཚལ་ཡོད་པ་དང་། ཀོ་ཤ་ཞེས་པའི་སྲོག་ཆགས་གདོང་མི་དང་འདྲ་
ཞིང་སྡེར་མོ་དྲེད་དང་འདྲ་བའི་རིགས་གནས་པས་དེ་སྐད་བརྗོད་དོ། །འོ་
མ་ཅན་གྱི་མཚོ་ཡང་དེ་ཡིན་ཏེ་མཚོ་དེ་ན་མེ་ཏོག་པདྨའི་གང་ནས་ཡོད་པའི་
པདྨའི་རྩ་བ་ལས་འོ་མ་ལྟ་བུའི་ཟིལ་དངར་དང་ལྡན་པའི་ཁུ་བ་འབྱུང་བས་སོ།།
དེས་ན་མིང་གི་འདོགས་ཕྱོགས་ཐ་དད་པ་ཙམ་ལས། དོན་ལ་ཁྱད་པར་མེད་
ཀྱང་དངོས་མིང་དྲི་མེད་མདངས་ལྡན་གཡུ་ཡི་རྒྱ་མཚོར་གྲགས་པ་སྟེ། མཐའ་
སྐོར་ལ་དཔག་ཚད་འབུམ་ཕྲག་གཅིག་ཡོད་ཅིང་། དབྱིབས་ཟླུམ་པོ་ཁ་དོག་སྔོ་
ལ་དྭངས་པ་ཞིག་གོ །མཚོ་དེའི་ཡོན་ཏན་ནི། དྲི་མེད་མདངས་ལྡན་ཡོན་
ཏན་བརྒྱད་དང་ལྡན་ཞེས་རང་གི་ངོ་བོ་དྲི་མ་དང་ལྷན་ཅིག་མི་གནས་ཤིང་
མི་སྦག་པས་གཙང་བ། འདམ་གྱིས་རྙོག་པ་མེད་པས་དྭངས་པ། རེག་པ་
གྲང་ངར་དང་ལྡན་པས་བསིལ་བ། འཐུང་ན་ཟུག་རྔུ་མེད་པས་འཇམ་པ།
དྲི་བཟང་པོའི་དད་དང་ལྡན་པས་བསུང་བ། རོ་མཆོག་ཏུ་གྱུར་བས་ཞིམ་པ།
སྐོམ་པའི་གདུང་བ་སེལ་བར་བྱེད་པས་ངོམས་པ། ལུས་ཀྱི་ནད་གདོན་ཀུན་
ལ་ཕན་པས་བདེ་བ་སྟེ། ཡོན་ཏན་ཀྱི་རྣམ་གྲངས་བརྒྱད་དང་ལྡན་པའོ།།
མཚོ་དེའི་དབུས་སུ་མེ་ཏོག་པདྨའི་སྡོང་པོ་ཡལ་ག་ལ་རྒོད་ཀྱི་གཤོག་པ་
ཙམ་ལོ་མ་ལ་ཕུབ་ཙམ། སྙིང་པོ་ཀོན་པ་ཙམ་ཡོད་ཀྱང་གསུང་གི་རིགས་
མཚོན་པའི་བྲམ་ཟེའི་རིགས་ཀྱི་མེ་ཏོག་དམར་པོ་ཁ་ཕྱེ་བའི་དབུས་ཀྱི་གེ་
སར་ཏེ་ཟེའུ་འབྲུ་མཐོ་བརྒྱད་ཙམ་གྱི་སྟེང་དུ་སངས་རྒྱས་སྣང་བ་མཐའ་ཡས་
145



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཀྱི་ཐུགས་ཀ་ནས་ཡི་གེ་ཧཱིཝདམར་པོ་ཞིག་བབ་པ་འོད་དུ་ཞུ་བ་ལས་ཨོ་རྒྱན་
གྱི་སློབ་དཔོན་ཆེན་པོ་ཕ་ཡི་རྒྱུ་ལས་མ་བྱུང་། མ་ཡི་རྐྱེན་གྱིས་མ་བསྐྱེད་པར་
རིག་པ་ཐོལ་སྐྱེས་སུ་སྐུ་འཁྲུངས་པ་ཡིན་ཞེས་གསུངས། རྣམ་བཤད་པདྨ་
དཀར་པོ་ལས། མེ་ཏོག་པདྨའི་ཚལ་ཀུན་ཏུ་ཡོད་པའི་དབུས་སུ། དེ་དག་གི་
དབང་པོར་གྱུར་པའི་མེ་ཏོག་པདྨ་ལོ་འདབ་དང་གེ་སར་གྱིས་ཡོངས་སུ་མཛེས་
པའི་སྡོང་པོ་ལས་ཡེ་ཤེས་ལྔ་མཾཚོན་བྱེད་ཁ་དོག་རིགས་ལྔར་གསལ་བའི་
མེ་ཏོག་ལྔའི་དབུས་སུ་པདྨའི་རིགས་དམར་པོའི་ལྟེ་བ་ལ། ཞེས་གསུངས།
སྔོན་འགྲོའི་ཟིན་བྲིས་ཡིད་ཀྱི་མུན་སེལ་ལས། ཆོས་ཕུན་སུམ་ཚོགས་པ་ཡ་
མཚན་རྨད་དུ་བྱུང་བ་སྣང་སྲིད་གཞིར་བཞེངས་སུ་རྟོགས་ཏེ་མཆོག་གི་
དངོས་གྲུབ་བརྙེས། སྟོན་པ་ཕུན་སུམ་ཚོགས་པ་སངས་རྒྱས་གཉིས་པ་པདྨ་
འབྱུང་གནས་ཞེས་སུ་ཞིང་རབ་འབྱམས་ཐ་གྲུ་ཀུན་ཏུ་མངོན་པར་གྲགསཾ་
པ། འཁོར་དུ་ཕུན་སུམ་ཚོགས་པ་དཔའ་བོ་མཁའ་འགྲོ་མང་པོས་བསྐོར་བ།
དུས་ཕུན་སུམཾ་ཚོགས་པ་དུས་གསུམ་མཉམ་པ་ཉིད་དུ་རྟོགས་པའི་སྐྱབས་
མཆོག་ཁྱེད་ཀྱི་རྗེས་སུ་འབྲངས་ཏེ་བདག་ཀྱང་རྒྱལ་དབང་ཁྱེད་ལྟར་བསྒྲུབ་
ལགས་ཀྱི་གསང་བ་གསུམ་གྱི་སྒོ་ནས་བྱིན་གྱིས་བརླབ་པར་བྱ་བའི་ཕྱིར་
འདིར་གཤེགས་སུ་གསོལ་བ། ཞེས་གསུངས། རྣམ་བཤད་པདྨ་དཀར་པོ་
ལས་འདི་ལྟར་གུ་རུ་ནི་ཡོན་ཏན་ཐམས་ཅད་ཀྱི་ལྕི་བ་བླ་མ་སྟེ་གོང་ན་མེད་
པ། པདྨ་ནི་ཨོ་རྒྱན་ཆེན་པོའི་མཚན་གྱི་ཐོག་མ། སིདྡྷི་ནི་དོན་དུ་གཉེར་
བྱའི་མཆོག་ཐུན་མོང་དངོས་གྲུབ། ཧཱུྃ་ནི་དངོས་གྲུབ་དེ་ལྟ་བུ་སྩོལ་ཅིག་པར་
དོན་གྱིས་བསྐུལ་བའོ། །ཞེས་གསུངས། ཟབ་དོན་བདུད་རྩིའི་ཉིང་ཁུ་ལས།
146



ཚ
།
༤
༧
ན་ན༔
54, ༣
.
3
:
'
''
ས
，་་༣
་་
རབ་
ཀ
་་
.:
:
t
f
ལ་
ན
།
་
''
i
་
..
，
་་ །
་.
-
3
བས་
དེ
ན
༡༡ ：
༔ ：
་
，
་་
ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཨོཾ་ཨཱཧུཾ་ཞེས་རྡོ་རྗེ་གསུམ་གྱི་ས་བོན་གྱིས་ཐོགས་དྲངས་ཏེ། བཛྲ་ནི་མཚན་
རྟོག་གི་སྤྲོས་པས་མི་ཕྱེད་པའི་ཕྱིར་ཆོས་ཀྱི་སྐུ་དང་། གུ་རུ་དེའི་ངང་ལས་ཁ་
སྦྱོར་ཡན་ལག་བདུན་དང་ལྡན་པའི་ཡོན་ཏན་གྱི་ཁུར་ལྕི་བས་ན་ལོངས་སྐུ།
པདྨ་ནི་དེའང་སོ་སོར་རྟོག་པའི་ཡེ་ཤེས་ཀྱི་རིག་གདངས་གསུང་པདྨའི་
རིགས་སུ་ཤར་བས་ན་སྤྲུལ་སྐུ་སྟེ། དེ་ལྟ་བུའི་སྐུ་གསུམ་དབྱེར་མེད་པའི་
བླ་མ་ཨོ་རྒྱན་ཆེན་པོའི་ཡོན་ཏན་རྗེས་སུ་དྲན་པས་སེམས་ཀྱི་གཤིས་སྤྲོས་པ་
དང་བྲལ་བའི་རང་རྩལ་མོས་གུས་དུང་ངེ་བའི་ངང་ནས་གསོལ་བ་གདབ་
ཅིང་། དེ་ལྟར་གསོལ་བ་བཏབ་པའི་མཐུ་ལས། སིདྡྷི་སྟེ་མཆོག་ཐུན་མོང་གི་
དངོས་གྲུབ་ཐམས་ཅད་ཧཱུྃ་ཞེས་བདག་གི་ཤེས་རྒྱུད་ལ་དུས་ད་ལྟ་ཉིད་དུ་
སྩོལ་ཅིག །ཅེས་གསུངས་སོ། །
༼༢༥༤ དེ་རྗེ་མི་ལའི་ཞལ་ནས་ང་འགྲོ་ན་སོགས་ཀྱི་སྐབས། རྗེ་བཙུན་མི་ལ་ང་འགྲོ་བའི་ཚེ་
ན་སྣང་བ་ཐམས་ཅད་ལྷ་དང་བླ་མའི་རྣམ་རོལ་དུ་སྦྱངས་ཏེ་ལམ་དུ་ཁྱེར་
བ་ཡིན་ནོ། །དེ་རྣམ་ཤེས་ཚོགས་དྲུག་འཁྲུལ་བའི་ཡུལ་ལ་མི་འབྱམས་
པར་རང་གྲོལ་གྱི་ངོ་བོར་འགྱུར་བས་འགྲོ་ལུགས་དམ་པ་ཡིན་ལ། དེ་
བཞིན་དུ་སྡོད་པའི་ཚེ་ན་ཡང་སྣང་སྲིད་ཐམས་ཅད་བླ་མའི་དགོངས་པ་
ཆོས་ཉིད་མ་བཅོས་པའི་ངང་དུ་ཞི་བར་འགྱུར་བས་རྣལ་མའི་དོན་ལ་
གནས་པ་མེད་པའི་ཚུལ་གྱིས་གནས་ཤིང་སྡོད་པ་ཡིན་ནོ།།དེ་ནི་ལམ་གྱི་
སྙིང་པོ་དོན་དམ་གྱི་གཤིས་ལུགས་གཉུག་མའི་ངང་དུ་སྡོད་ལུགས་ཡིན་
ལ། ཟས་བཟའ་བའི་ཚེ་ན་ཡང་གཟུང་འཛིན་ཞེན་རྟོག་གི་འཁྲུལ་སྣང་
ཐམས་ཅད་སྟོང་ཉིད་འོད་གསལ་གྱི་ངང་དུ་དག་ནས་རྩལ་སྣང་མཆོད་སྤྲིན་
་
ཚམའི་ནང་ནས་བསོདྲུས་
，
་
:
1
:.
་་༧ ༔
.
་་་
''
ཆེ
ད་
4 '.
"
པགས་
ས
{
147



ནོ། །
གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གྱི་རོལ་པའི་ལྷ་དང་བླ་མར་མཆོད་པའི་ཟས་ལ་བཟའ་བ་ཡིན་ནོ། །དེ་ནི་
མ་རིག་གཟུང་འཛིན་གྱི་རྟོག་པ་སྤངས་པའི་བཟའ་ཚོགས་མཆོད་རྫས་སུ་
འགྱུར་བའི་བཟའ་ལུགས་ཡིན་ལ། བཏུང་བ་འཐུང་བའི་ཚེ་ན་ཡེངས་མེད་
གཉུག་མའི་དྲན་ཤེས་ཀྱི་ཆབ་ལ་འཐུང་ནས་སྣང་བ་འོད་གསལ་གྱི་རང་ལུས་
གསོ་བར་བྱེད་པ་ཡིན་ནོ། །དེ་ནི་ཉམས་རྟོགས་རྒྱུན་ཆད་མེད་པར་འོད་
གསལ་ཆུ་བོའི་རྒྱུན་གྱི་ཤེས་རབ་བཏུང་བའི་བཅུད་ལ་འཐུང་ལུགས་ཡིན་
༼༢༥༦༽གས་གཉིས་པ་རིག་འཛིན་བརྡ་ཡིས་སོགས་ཀྱི་སྐབས། སངས་རྒྱས་ཤཱཀྱ་ཐུབ་པ་སྐུ་མྱ་
ངན་ལས་འདའ་བར་ཉེ་བའི་ཚེ་གྲོང་ཁྱེར་རྩྭ་མཆོག་གྱད་སྟོབས་པོ་འབྱུང་
བའི་གནས། ཤིང་སཱ་ལ་ཟུང་གཅིག་གི་དྲུང་དུ། སེང་གེའི་ཁྲི་ལ་གཟིམས་
ཏེ། འཁོར་རྣམས་བསྡུས་པའི་ཚེ་རིགས་ཅན་དྲ་མ་ལྔ་ནི། སྟོན་པ་རྡོ་རྗེའི་
སྐུ་ལ་སྐྱེ་འཆི་མེད་ཀྱིས་སྤྲུལ་པ་དབྱིངས་སུ་ཞི་བ་ཙམ་ལས། མྱ་ངན་ལས་
མི་འདའ་བར་ཁོང་དུ་ཆུད་ནས་ནང་དུ་ཡང་དག་འཇོག་གོ །དེ་ལས་གཞན་
པའི་འཁོར་ཕལ་ཆེར་འདུས་པ་ལ། ཐེ་ཚོམ་ཆོད་ཅིག་པར་བསྐུལ་བས་
འཁོར་གྱི་ནང་ནས་རིག་འཛིན་གྱི་རྒྱལ་པོ་ཀུ་ཛ་ར་ཞེས་བྱ་བ་སྟན་ལས་
ལངས་ཏེ་གསོལ་བ། ཁྱོད་ནི་ནམ་མཁའི་རང་བཞིན་ཏེ། །འདའ་དང་མི་
འདའ་ཡོངས་མི་མངའ། །འཇིག་རྟེན་པ་དང་མཐུན་འཇུག་ཏུ། །འདའ་བས་
ཡོངས་སུ་འདུལ་བ་དགོངས། །ས་དང་རྣམ་ཐར་ལ་སྤྱད་པས། །བྱང་ཆུབ་
ཐོབ་པར་འགྱུར་བ་ཡི། །འདྲེན་པའི་ཐེག་པ་རྣམ་གསུམ་ལས། །གང་དང་
རིམ་པར་བཀོད་ལེགས་པར། །མཉམ་པས་བླང་དོར་མེད་ སྤྱོད་ཅིང་།།
148



ཀུན་བཟང་བླ་མའི་ཞབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
བྱང་ཆུབ་གཞན་ནས་མི་འཚོལ་བའི། །ཐབས་ཆེན་མཆོག་གི་ལམ་མང་བ།།
ངེས་པའི་ཐེག་པ་ཡོངས་མ་གསུངས། །ཞེས་སྔར་འཁོར་གྱི་ནང་དུ་གསང་
སྔགས་མ་གསུངས་པས། འཇིག་རྟེན་དུ་གསང་སྔགས་འབྱུང་ངམ་ཞེས་
དྲིས་པའི་ལན་དུ་གསང་སྔགས་འབྱུང་བར་ལུང་བསྟན་ཏོ། །དེའང་དགོངས་
འདུས་ལས། རྨོངས་པའི་གདུང་བ་སེལ་བ་ན་ཡང་འབྱུང་། ། དྭ་མ་ལྔ་བོའི་གདུང་
ཚིག་ཉེར་ལྔ་བཏོན་པའི་དུས་ལྟ་བུ་མཆན། འཇིག་རྟེན་གྱི་སྒྲོན་མ་ཡོངས་སུ་བཀོད་
པ་ན་ཡང་འབྱུང་།མུན་བསྐལ་ལས་མི་འབྱུང་བར་བསྟན་མཆན། གང་གིས་ངེས་པ་རྙེད་པ་
ན་ཡང་འབྱུང་། རྒྱལ་པོ་ཛ་དང་དགའ་རབ་རྡོ་རྗེ་ལྟ་བུ་མཆན། སྙིང་པོ་བྱང་ཆུབ་ཏུ་ངེས་པ་
ན་ཡང་འབྱུང་། མཐོང་ལམ་ཐོབ་པ་ཡན་ཆད་ཀྱི་དུས་ལོངས་སྐུ་ལས་མཆན། དགོངས་པ་ངེས་
པར་འགྲེལ་པ་ན་ཡང་འབྱུང་།རྡོ་རྗེ་ཆོས་དང་ཟླ་བཟང་ལྟ་བུ་མཆན། གདུལ་བྱ་དུས་ལ་
བབ་པ་ན་ཡང་འབྱུང་། རཱུ་ཏྲ་བཏུལ་བའི་དུས་ལྟ་བུ་མཆན། བྱིན་གྱིས་བརླབས་ལས་
སྣང་བ་ན་ཡང་འབྱུང་། རི་མཱ་ལ་ཡའི་རྩེར་གསང་བདག་གིས་ཏན་ཆེན་པོ་སྡེ་བཅོ་བརྒྱད་གསུངས་
པའི་བྱིན་རླབས་ལས་གནས་སོ་སོར་བབ་པ་ལྟ་བུ། བརྒྱུད་པ་ཐབས་ཀྱི་གྲགས་པ་ན་ཡང་
འབྱུང་། རྒྱལ་བ་དགོངས་བརྒྱུད་ལས་མཆན། གང་གི་ཆེད་དུ་མཛད་པ་ན་ཡང་འབྱུང་།
མི་རིགས་བཞི་དང་དུག་གསུམ་ལྟ་བུ། ལུང་ཆེན་ངེས་པར་བསྟན་པ་ན་ཡང་འབྱུང་།
ལོ་ཉེར་བརྒྱད་ནས་འབྱུང་གསུངས་པ་ལྟ་བུ་མཆན། ལས་རྒྱུན་ཡོངས་སུ་གཅོད་པ་ན་ཡང་
འབྱུང་། བྲམ་ཟེ་དུང་ཕྲེང་ཅན་འདུལ་བ་ལྟ་བུ། དགོངས་པ་རྣམ་པར་བགྲོ་བ་ན་ཡང་
འབྱུང་། སངས་རྒྱས་ཐམས་ཅད་དགོངས་པ་གཅིག་ཏུ་གྱུར་ནས་མཆན། ཞེས་སྤྱིར་བྱུང་ཚུལ་བཅུ་
གཉིས་ཀྱིས་འབྱུང་བར་ལུང་བསྟན་པ་ལས། ཁྱད་པར་དུ་ལུང་ཆེན་ངེས་
པར་བསྟན་པའི་ཚུལ་ལས། ང་ནི་འདི་ནས་མི་སྣང་ནས། །ལོ་ནི་བརྒྱད་
149



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
དང་བཅུ་གཉིས་ན། །ཞེས་དང༌། རྨོངས་པ་གདུང་བ་སེལ་བ་ན་ཡང་འབྱུང་།
ཞེས་ལུང་བསྟན་པ་ལྟར་རོ། །༧འདུས་པ་མདོའི་དཀའ་འགྲེལ་རྡོ་རྗེའི་ཐ་
རམ་འབྱེད་པའི་ལྡེ་མིག་ལས། བྱུང་ཚུལ་བཅུ་གཉིས་ནི། རྨོངས་པ་གདུང་
བ་སེལ་བ་དང་། བྱིན་གྱིས་བརླབས་པའི་བྱུང་ཚུལ་དང༌། སྙིང་པོ་བྱང་ཆུབ་
ཏུ་ངེས་པའི་བྱུང་ཚུལ་དང༌། སྒྲོན་མ་ཡོངས་སུ་བཀོད་པ་དང་། དགོངས་པ་
ངེས་པར་འགྲེལ་བའི་བྱུང་ཚུལ་དང་། གང་གིས་ངེས་པ་རྙེད་པ་དང་། གདུལ་
བྱའི་སྐབས་ལ་བབ་པའི་བྱུང་ཚུལ་དང་། བརྒྱུད་པ་ཐབས་ཀྱི་གྲགས་པ་དང་།
ལས་རྒྱུན་ཡོངས་སུ་གཅོད་པའི་བྱུང་ཚུལ་དང་། གང་གི་ཆེད་དུ་མཛད་པ་
དང༌། ལུང་ཆེན་ངེས་པར་བསྟན་པའི་བྱུང་ཚུལ་དང་། དགོངས་པ་རྣམ་པར་
བགྲོ་བའི་བྱུང་བའི་ཚུལ་ལོ། །ཞེས་གསུངས།
༼༢༥༨༽ ། དེ་ནས་ཕྱག་ན་རྡོ་རྗེས་སོགས་ཀྱི་སྐབས། ཕྱག་ ན་ རྡོ་ རྗེས་ དུས་ གསུམ་ གྱི་
སངས་རྒྱས་ཐམས་ཅད་ཀྱི་དགོངས་པ་དང་མི་འགལ་བར་བྱ་བའི་ཕྱིར་དུས་
གསུམ་གྱི་སངས་རྒྱས་ཐམས་ཅད་རིགས་ལྔའི་ངོ་བོར་བཞུགས་པ་ལ་གཞི་
འབྲས་ཀྱི་དོན་ཐམས་ཅད་ཐེ་ཚོམ་བཅད་དེ་རིགས་ལྔའི་དགོངས་པ་ཉམས་
སུ་བླང་བའི་ཕྱིར་དོན་འདི་ཞུས་སོ། །ཤར་ཕྱོགས་རྡོ་རྗེ་རྣམ་པར་གནོན་པའི་
ཞིང་ཁམས་ན། དེ་བཞིན་གཤེགས་པ་རྡོ་རྗེ་གསང་བ་ཞེས་བྱ་བ་རྡོ་རྗེའི་
བྲག་སྟེང་ནས་བཞུགས་ཏེ་དཀྱིལ་འཁོར་མི་ཕྱེད་པའི་འཁོར་དང་བཅས་པ་
ལ་འདི་སྐད་ཅེས་གསོལ་ཏོ། །སེམས་ཉིད་རྡོ་རྗེ་ལྟ་བུ་ལ། །སྐྱེ་འགག་འབྱུང་
བ་ཇི་ལྟར་ལགས། །ཞེས་གསོལ་བ་དང་།དེ་ནས་དེ་བཞིན་གཤེགས་པ་
ཡང་དག་པར་རྫོགས་པའི་སངས་རྒྱས་རྡོ་རྗེ་གསང་བས་བཀའ་སྩལ་བ།
150



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
སེམས་ཉིད་མི་འགྱུར་རྡོ་རྗེ་ལ། །སྐྱེ་དང་འགགས་པ་ ཡོད་མ་ཡིན། །རྣམ་
རྟོག་བློ་ལ་སྐྱེ་འགག་བྱུང༌། །ཞེས་གསུངས་སོ། །དེ་ནས་ལྷོ་ཕྱོགས་ལོ་ཀའི་
ཁམས་རཏྣ་སྣང་བ་ཞེས་བྱ་བ་ན་དེ་བཞིན་གཤེགས་པ་རཏྣ་ཅན་རིན་
ཆེན་འབྱུང་ལྡན་ཞེས་བྱ་བ་རིན་པོ་ཆེ་རང་འབར་བ་སྣང་བའི་ཁྲི་ལ་བཞུགས་ཏེ།
ཉིད་ཀྱི་འཁོར་ལ་གསང་སྔགས་ཀྱི་དེ་ཁོ་ན་ཉིད་སྟོན་ཅིང་བཞུགས་པ་ལ།
སེམས་དཔའ་རྡོ་རྗེས་འདི་སྐད་ཅེས་གསོལ་ཏོ། །བྱང་ཆུབ་སེམས་ཀྱི་རང་
བཞིན་ལ། །རྒྱུ་རྐྱེན་རྩོལ་བས་མ་བསྒྲུབས་པར། །ཡོན་ཏན་འབྲས་བུ་ཇི་
ལྟར་འཆར། །ཞེས་གསོལ་བ་དང་། དེ་བཞིན་གཤེགས་པ་རིན་ཆེན་ཞབས་
ཀྱིས་བཀའ་སྩལ་བ། བདག་ཉིད་ཤཱཀྱའི་རྒྱན་བཞིན་དུ། །རྒྱུ་འབྲས་མཐར་
ཕྱིན་ཡེ་ནས་རྫོགས། །ཐམས་ཅད་རང་བཞིན་སྙིང་པོའི་མཆོག །གསང་བ་
ཐབས་ཀྱིས་རྟོགས་གྱུར་ན། །ཉི་མའི་འོད་ལྟར་འབྲས་བུ་འཆར། །ཞེས་
གསུངས་སོ། །དེ་ནས་ནུབ་ཕྱོགས་པདྨ་བརྩེགས་པ་ཞེས་བྱ་བའི་ཞིང་ཁམས་
ན། བཅོམ་ལྡན་འདས་པདྨའི་འོད་ཅེས་བྱ་བ་དྲི་མ་མེད་པ་པདྨའི་གདན་ལ་
བཞུགས་ཏེ། ཉིད་ཀྱི་འཁོར་ལ་གསང་སྔགས་ཀྱི་དེ་ཁོ་ན་ཉིད་སྟོན་ཅིང་བཞུགས་
ཏེ། སེམས་དཔའ་རྡོ་རྗེས་འདི་སྐད་གསོལ་ཏོ། །སེམས་ཉིད་པདྨ་ལྟར་དག་
ལ། །གཟུང་འཛིན་དྲི་མ་ཇི་ལྟར་འབྱུང་། །ཞེས་གསོལ་བས། བཅོམ་ལྡན་
འདས་པདྨའི་འོད་ཀྱིས་བཀའ་སྩལ་བ། པདྨ་འདམ་ན་གནས་བཞིན་དུ།།
འདམ་གྱི་སྐྱོན་གྱིས་གོས་པ་མེད། །བྱང་ཆུབ་སེམས་ཀྱི་ངོ་བོ་ཉིད། །འཁོར་
བར་རྟོག་པར་མི་འགྱུར་ཏེ། །རྣམ་རྟོག་བློ་ལས་འཁོར་བ་འབྱུང་། །ཞེས་
གསུངས་སོ། །དེ་ནས་བྱང་ཕྱོགས་རྣམ་དག་གྲུབ་པ་ཞེས་བྱའི་འཇིག་རྟེན་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ན། དེ་བཞིན་གཤེགས་པ་དོན་ཡོད་གྲུབ་པར་སྣང་བ་ཞེས་བྱ་བ་རྒྱ་གྲམ་གྱི་
རང་བཞིན་སྣང་བ་ཞེས་བྱ་བའི་གདན་ལ་བཞུགས་ཏེ། ཉིད་ཀྱི་འཁོར་ལ་
གསང་སྔགས་ཀྱི་དེ་ཁོ་ན་ཉིད་སྟོན་ཅིང་བཞུགས་པ་ལ། སེམས་དཔའ་
རྡོ་རྗེས་འདི་སྐད་ཅེས་གསོལ་ཏོ། །རྩོལ་མེད་སེམས་ཀྱི་རང་བཞིན་ལ།།
འགྲོ་དོན་མཛད་པ་ཇི་ལྟར་འབྱུང་། །ཞེས་གསོལ་བ་དང་། དེ་བཞིན་གཤེགས་
པ་གྲུབ་པར་སྣང་བས་བཀའ་སྩལ་བ། རང་བྱུང་ཡེ་ཤེས་རྟོགས་གྱུར་ན།།
མཛད་པའི་བྱིན་རླབས་རང་ལས་འཆར། །ཞེས་གསུངས་སོ། །དེ་ནས་དབུས་
ཕྱོགས་མཐའ་དང་བྲལ་བའི་ཞིང་ཁམས་ན། དེ་བཞིན་གཤེགས་པ་རྣམ་
པར་སྣང་མཛད་འཁོར་ལོའི་གདན་ལ་བཞུགས་ནས། ཕྱག་ན་རྡོ་རྗེ་
མདུན་དུ་འཁོད་མ་ཐག་སྟོན་པས་མདུན་བསུས་ཏེ་གསུངས་པ། འདུས་
པའི་འཁོར་ཚོགས་ཁྱེད་ཀྱིས་ནི། །རྒྱལ་བ་ཀུན་གྱི་ཐུགས་ཀྱི་བཅུད། །ཡེ་
ཤེས་གསང་དོན་རྟོགས་པར་གྱིས། །དོན་དེ་ངེས་པར་མ་རྟོགས་ན། །ཀུམ་
པ་ར་ཡི་འབྲས་བུ་བཞིན། །སྨིན་པའི་འབྲས་བུ་མི་འབྱུང་ངོ་། །ཞེས་གསུངས་
པ་དང། ཕྱག་ན་རྡོ་རྗེ་ཉིད་རང་གི་སྟན་ལས་ལངས་ཏེ། སེང་གེའི་ལྟ་སྟངས་
ཀྱིས་དེ་བཞིན་གཤེགས་པ་རྣམ་པར་སྣང་མཛད་ལ་འདི་སྐད་ཅེས་ཞུས་སོ།།
ཁྱོད་ནི་གསུང་གི་སེང་གེ་སྟེ། །ཡེ་ཤེས་གསང་དོན་མ་རྟོགས་པར། །བིམ་པ་
ར་ཡི་འབྲས་བུ་བཞིན། །སྨིན་པའི་འབྲས་བུ་མི་འབྱུང་བས། །ཡེ་ཤེས་
གསང་དོན་རྟོགས་པར་གྱིས། །ཐུགས་རྗེའི་མངའ་བདག་ཁྱེད་ཀྱི་གསང་།།
དེ་དོན་བདག་གི་མ་རིག་པས། །ཡེ་ཤེས་གསང་བ་བསྟན་དུ་གསོལ། །ཞེས་
ཞུས་པས། རྣམ་པར་སྣང་མཛད་ཀྱིས་བཀའ་སྩལ་བ། སེམས་དཔའ་རྡོ་རྗེ་
152



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དེ་ཉོན་ཅིག །ཡེ་ཤེས་གསང་བའི་རང་བཞིན་ནི། །སངས་རྒྱས་སེམས་ཅན་
གཉིས་སུ་མེད། །ནམ་མཁའ་བཞིན་དུ་ཀུན་ལ་ཁྱབ། །མ་རིག་ཡེ་ཤེས་ཐ་
དད་མེད། །མ་རྟོགས་རྟོགས་ པའི་ ལམ་དུ་ གཅིག །ཡེ་ཤེས་ གསང་བའི་
མཚན་ཉིད་ནི། །རང་རིག་འོད་གསལ་རྣམ་པར་དག །རྣམ་རྟོག་ཡེ་ཤེས་
ཉིད་དུ་གནས། །གཞི་བཞག་གནས་ལུགས་རིན་ཆེན་མཛོད། །རང་བྱུང་མ་
བཙལ་གདོད་ནས་དག །ཡེ་ཤེས་གསང་བའི་རྣམ་པ་འདི། །སྣ་ཚོགས་སྣང་
ལ་ངོས་བཟུང་མེད། །མི་དམིགས་སྒྱུ་མ་ལྷུན་གྲུབ་ནི། །རྟག་ཏུ་གསལ་ན་
ལྟ་བ་ཡིན། །ཞེས་གསུངས་པས་ཐེ་ཚོམ་བྲལ་ཏེ། ལྟ་བའི་གདེང་རྙེད་སྤྱོད་
པས་ཐབས་ཤེས་སྒོམ་པའི་ཀློང་དུ་གྱུར། འབྲས་བུ་ལ་རག་མ་ལུས། ལམ་
ལ་རིམ་པ་མེད་པའི་གདེང་རྙེད་དོ། །དེ་བཞིན་དུ་རྨད་བྱུང་བསྟན་པའི་སྙིང་
པོ་རྩོལ་མེད་ཨ་ཏི་རང་བྱུང་གི་དགོངས་པ། རྒྱུ་འབྲས་ལས་འདས་པའི་
ཆོས། ཨ་ཏི་ཡོ་གའི་དོན་རྣམས་བུང་ཐམས་ཅད་ལས་དགོངས་པའི་བཅུད་
བླངས་ནས་སུམ་ཅུ་རྩ་གསུམ་གྱི་གནས་རྣམ་པར་རྒྱལ་བའི་ཁང་བཟང་གི་
དབུ་རྩེར་སྲོག་ཤིང་རྡོ་རྗེ་རྩེ་དགུ་པ་དང་བཅས་པའི་འབུར་ཁང་ན། ལྷའི་བུ་
སེམས་ལྷག་ཅན་ཡོད་པའི་དྲུང་དུ་བྱོན། དེར་སྲོག་ཤིང་རྡོ་རྗེ་རྩེ་དགུ་པའི་
སྟེང་དུ་རིན་ཆེན་འབར་བའི་ཁྲི་བཤམས། རཏྣ་སྣ་ཚོགས་ལས་གྲུབ་པའི་
གདུགས་ཕུབ། དེར་ཕྱག་ན་རྡོ་རྗེ་བཞུགས་ནས་ལྷའི་བུ་སེམས་ལྷག་
ཅན་ལ། རྒྱལ་ཐབས་སྤྱི་བླུགས་ཀྱི་དབང་བསྐུར་ནས། མན་ངག་འཕྲུལ་གྱི་
ལུང་བཅུ་ཕོག ལྷུན་གྲུབ་གསུམ་གྱི་དབང་བསྐུར་ནས།། སྐུ་གསུམ་ཐུགས་
ཕྲད་ཀྱི་མན་ངག་བྱིན། ཁ་ས་མནྟ་ནམ་མཁའི་མཐའ་དང་མཉམ་པའི་རྒྱུད་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ལས། ངོ་བོ་མ་གྲུབ་ཀུན་གྱི་ཆོས། །མཚན་ཉིད་འོད་འདྲར་བརྟག་པར་
དཀའ། །ལྟ་ བ་ཅིར་ཡང་མ་འགགས་ཤར། །ཞེས་པའི་ སྐུ་ གསུམ་མམ།
ཐིག་ལེ་ཆེན་པོའི་དབང་བསྐུར་ནས། །སེམས་ཉིད་འགྱུར་མེད་ཀྱི་མན་ངག་
བྱིན། །མི་འགྱུར་བརྟན་པའི་དབང་བསྐུར་ནས། །སྤྱོད་ལམ་རིག་པའི་མན་
ངག་བྱིན། །རིག་པ་སྤྱི་བླུགས་ཀྱི་དབང་བསྐུར་ནས། །སྒྲ་ཚིག་རིག་པའི་མཆན། ཡེ་ ་
ཤེས་ངོས་བཟུང་གི་མན་ངག་བྱིན། །གཉིས་མེད་འབྲེལ་བའི་དབང་བསྐུར་
ནས། །ཕྱག་རྒྱ་ཆེན་པོའི་མན་ངག་བྱིན། །རྡོ་རྗེ་ལུང་གི་དབང་བསྐུར་ནས།།
རྒྱལ་ཚབ་བསྒོམ་པའི་མན་ངག་བྱིན། །གཞན་ཡང་དབང་དང་མན་ངག་དང་
རྒྱུད་སྡེ་མང་པོ་དུས་མཐའི་སྐད་ཅིག་མ་ལ་རྫོགས་པར་གཏད་ནས། ལྷའི་
བུ་ཀུན་དགའ་སེམས་ལྷག་ཅན་ལ། གཡས་སུ་རྡོ་རྗེ་རྩེ་ལྔ་གཏད། །གཡོན་
དུ་གསེར་གྱི་ཕྱག་ཤིང་རིན་པོ་ཆེའི་འཁོར་ལོ་ཅན་གཏད། སྤྱི་བོར་རིན་པོ་
ཆེའི་དབུ་རྒྱན་བསྐོན་ནས། གསང་མཚན་རྡོ་རྗེ་བཞད་པ་རྩལ་དུ་བཏགས་
ཏེ། རྒྱལ་ཐེབས་གྱིས་ལ་མི་ཡུལ་དུ་བསྟན་པ་སྒྲོགས་ཤིག་པར་ལུང་ཕོག་གོ།
རྨད་བྱུང་བསྟན་པའི་སྙིང་པོ་འདི། །ལྷ་གནས་གསུམ་དུ་གྲགས་གྱུར་ན།།
ཡང་སྤྲུལ་གང་ཟག་ཐུགས་སྲས་ཀྱིས། །འཛམ་གླིང་དབུས་སུ་རྒྱས་པར་
བྱོན། ཞེས་གསུངས་སོ། །དེ་ནས་སེམས་ལྷག་ཅན་གྱི་ཕྱོགས་བཅུའི་སངས་
རྒྱས་ལ་ཐེ་ཚོམ་བཅད་ཚུལ་ནི། རང་བྱུང་བདེ་བ་འཁོར་ལོའི་རྒྱུད་ལས། དེ་
དུས་ཕྱོགས་བཅུའི་སངས་རྒྱས་ལ། །སྤྲུལ་པའི་རིག་འཛིན་སེམས་དག་གིས།།
ངེས་དོན་ཐེ་ཚོམ་བཅོད་པའི་ཕྱིར། །བདེན་པའི་ཡིད་ཀྱིས་འདི་སྐད་ཞུས།།
ཞེས་གསུངས། དེ་གང་ཞེ་ན། སེམས་ལྷག་ཅན་གྱིས་དུས་གསུམ་སངས་
154



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
རྒྱས་དགོངས་པ་དང་། མི་འགལ་བར་བྱ་བའི་ཕྱིར་འདི་སྐད་ཞུས་ཏེ། ཤར་
ཕྱོགས་མངོན་པར་དགའ་བའི་ཞིང་ཁམས་ན། སངས་རྒྱས་རྡོ་རྗེ་གསང་བ་
ལ། །སེམས་ཉིད་མི་འགྱུར་རྡོ་རྗེ་ལས། །སྐྱེ་ཤི་བྱུང་བ་ཇི་ལྟར་ལགས། །
ཞེས་ཞུས་པས་བཀའ་སྩལ་བ། གཞི་ཉིད་མི་འགྱུར་རྡོ་རྗེ་ལ། །སྐྱེ་ཤི་ཡོད་
པ་མ་ཡིན་ཏེ། །རང་གི་རྣམ་རྟོག་གཟུང་འཛིན་ལས། །ཐ་མལ་ལུས་ལ་སྐྱེ་
ཤི་བྱུང་། །ཞེས་གསུངས། ལྷོ་ཕྱོགས་རིན་ཆེན་བརྩེགས་པའི་ཞིང་ཁམས་
ན། སངས་རྒྱས་རིན་ཆེན་སྙིང་པོ་ལ། །ཆོས་ཉིད་རྩོལ་བས་མ་བསྒྲུབས་
པས། །ཡོན་ཏན་འབྲས་བུ་ཇི་ལྟར་འཆར། །ཞེས་ཞུས་པས། བཀའ་སྩལ་
བ། བདག་ཉིད་ཤཱཀྱའི་རྒྱན་བཞིན་དུ། །ཡེ་ནས་གནས་པའི་ཆོས་ཉིད་ལ།།
རྒྱུ་འབྲས་མཐར་ཕྱིན་གཞི་ལ་རྫོགས། །ཉི་མའི་འོད་བཞིན་འབྲས་བུ་
འབྱུང༌། །ཞེས་གསུངས། ནུབ་ཕྱོགས་པདྨ་ཅན་གྱི་ཞིང་ཁམས་ནི་སངས་
རྒྱས་དྲི་མ་མེད་པར་གྲགས་པ་ལ། སེམས་ཉིད་པདྨ་ལྟར་དག་ལ། །གཟུང་
འཛིན་དྲི་མས་ཇི་ལྟར་གོས། །ཞེས་ཞུས་བཀའ་སྩལ་བ། པདྨ་འདམ་གྱིས་
མ་གོས་ལྟར། །བྱང་ཆུབ་སེམས་ཀྱི་ངོ་བོ་ལ། །གཟུང་འཛིན་བྱ་བ་གཞི་ལ་
མེད། །འཁྲུལ་བའི་བློ་ལ་གཟུང་འཛིན་འབྱུང་། །ཞེས་གསུངས། བྱང་ཕྱོགས་
རྣམ་དག་གྲུབ་པའི་ཞིང་ཁམས་ནས། སངས་རྒྱས་ཕྲིན་ལས་གྲུབ་པ་ལ།།
རྩོལ་མེད་སེམས་ཀྱི་རང་བཞིན་ལ། །འགྲོ་དོན་མཛད་པ་ཇི་ལྟར་ལགས།།
ཞུས་པས་བཀའ་སྩལ་བ། རང་བྱུང་ཆོས་སྐུར་རྟོགས་གྱུར་ན། །བྱ་བའི་
ལས་རྣམས་མི་དགོངས་ཏེ། །ནོར་བུ་རིན་ཆེན་རྙེད་པ་ལྟར། །མཛད་པ་
ཕྲིན་ལས་ཐམས་ཅད་འབྱུང་། །ཞེས་གསུངས། ཤར་ལྷོ་རྣམ་པར་རོལ་
155



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བའི་ཞིང་ཁམས་ནས། སངས་རྒྱས་རྒྱལ་བའི་དབང་པོ་ལ། །ཆོས་ཉིད་ཡེ་
ཤེས་ རང་ཆས་ལ། །ཐོས་བསམ་དགོས་པ་ཇི་ལྟར་ལགས། །ཞུས་པས་
བཀའ་སྩལ་བ། ཆོས་ཉིད་ཡེ་ཤེས་རང་ཆས་ལ། །ཐོས་བསམ་དགོས་པ་མ་
ཡིན་ཏེ། །མ་རིག་མུན་པ་བསལ་བའི་ཕྱིར། །ལུང་ལྡན་རྐྱེན་གྱིས་ཡིད་ཆེས་
སྐྱེས། །ཞེས་གསུངས། ལྷོ་ནུབ་རྣམ་དག་བདེ་བའི་ཞིང་ཁམས་ན། སངས་
རྒྱས་བསོད་ནམས་སྙིང་པོ་ལ། །ཆོས་ཉིད་ཡེ་ནས་འོད་གསལ་ལ། །བྱིང་
རྒོད་འབྱུང་བ་ཇི་ལྟར་ལགས། །ཞུས་པས། བཀའ་སྩལ་པ། ཆོས་ཉིད་ཡེ་
ནས་འོད་གསལ་ཀྱང་། །རྣམ་སྨིན་ལུས་དང་མ་བྲལ་ཕྱིར། །ལམ་གནོན་
གདམས་ངག་ཡོད་པ་ན། །ཚོགས་བརྒྱད་རྐྱེན་གྱིས་བྱིང་རྒོད་འབྱུང༌།།
ཞེས་གསུངས་སོ། །ནུབ་བྱང་འཁོར་བ་མེད་པའི་ཞིང་ཁམས་ན། སངས་
རྒྱས་ཞི་བའི་དབང་པོ་ལ། ཡེ་ནས་རང་བྱུང་ཡེ་ཤེས་ལ། །འཕེལ་འགྲིབ་
འབྱུང་བ་ཇི་ལྟར་ལགས། །ཞུས་པས། བཀའ་སྩལ་བ། རང་བྱུང་ཡེ་ཤེས་
སྙིང་པོ་ལ། །འཕེལ་འགྲིབ་ཡོད་པ་མ་ཡིན་ཏེ། །མ་རིག་མུན་པ་མ་སེལ་ཕྱིར།།
ཀུན་གཞི་རྐྱེན་གྱིས་འཕེལ་འགྲིབ་འབྱུང་། །ཞེས་གསུངས། བྱང་ཤར་འཁོར་
བ་ཡོངས་སུ་དག་པའི་ཞིང་ཁམས་ན། སངས་རྒྱས་ཉི་མའི་འོད་ཟེར་ལ།།
གཞི་ལ་ཐོག་མཐའ་མེད་པ་ལ། །འཁོར་འདས་ཐོག་མཐའ་ཇི་ལྟར་ལགས།།
ཞུས་པས། བཀའ་སྩལ་བ། གཞི་ཉིད་དུས་ གསུམ་མི་འགྱུར་ལ། །ཐོག་
མཐའ་ཡོད་པ་མ་ཡིན་ཏེ། །རང་གི་ཞེ་སྡང་འཁྲུལ་བ་ཡི། །བག་ཆགས་སྣང་
བ་སྤྲིན་ལྟར་འབྱུང་། །ཞེས་གསུངས། དབུས་ཕྱོགས་མཐའ་དབུས་མེད་པའི་
ཞིང་ཁམས་ན། སངས་རྒྱས་ནམ་མཁའི་སྙིང་པོ་ལ། རང་བཞིན་དག་པའི་ངོ་
156



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
བོ་ལ། །གཞི་ལ་སྣང་བ་མེད་པ་ལ། །གློ་བུར་འཁྲུལ་སྣང་ཇི་ལྟར་འབྱུང་། །
ཞུས་པས་བཀའ་སྩལ་པ། གཞི་ལ་སྣང་མེད་ནམ་མཁའ་འདྲ། །མ་རིག་
རྐྱེན་བྱས་གཟུང་འཛིན་གྱིས། །རང་གི་ཞེན་སྣང་འཁྲུལ་བའི་ཕྱིར། །བག་
ཆགས་སྣང་བ་སྤྲིན་ལྟར་འབྱུང་། །ཞེས་གསུངས། འོག་ཕྱོགས་ཡོན་ཏན་
རྒྱས་པའི་ཞིང་ཁམས་སུ། །སངས་རྒྱས་འབུམ་གཟུགས་བྱ་བ་ལ། །རིག་པ་
ཕྱི་ནང་མེད་པ་ལ། །མཉམ་རྗེས་འོང་བ་ཇི་ལྟར་ལགས། །ཞུས་པས་བཀའ་
སྩལ་པ། རིག་པ་རང་ཤར་འདི་ཉིད་ལ། །མཉམ་བཞག་རྗེས་ཐོབ་གདོད་
ནས་མེད། །ངེས་དོན་འདི་མེད་སྒོམ་ཆེན་ལ། །སྒོ་ལྔའི་ཡུལ་ལ་རྗེས་ཐོབ་བྱུང་། །
ཞེས་གསུངས། དེ་ལྟར་ཕྱོགས་བཅུ་དུས་གསུམ་གྱི་སངས་རྒྱས་ཀྱི་ངེས་དོན་
གདམས་ངག་ཁོང་དུ་ཆུད་དེ། རྟོགས་པ་མངོན་དུ་གྱུར་ཏེ་སངས་རྒྱས་སོ།།
དེ་ནས་སྔོན་གྱི་གནས་རྗེས་སུ་དྲན་ནས། སུམ་ཅུ་རྩ་གསུམ་ལྷའི་གནས་ཀྱི་
ཤར་ཕྱོགས་མངོན་དགའི་ཕུག་ཏུ་ཕྱིན་ནས་ཏིང་ངེ་འཛིན་ལ་བཞུགས་པ་ཡིན་
ཏེ། རང་བྱུང་བདེ་བ་འཁོར་ལོ་ལས། །དེ་ནས་རིག་འཛིན་སེམས་དག་གིས།།
ཞུ་བ་ཞུས་ནས་ཐེ་ཚོམ་ཆོད། །ངེས་རྙེད་མངོན་དགའི་ཕུག་ཏུ་ནི། །ཏིང་ངེ་
འཛིན་ལ་མཉམ་པར་བཞུགས། །ཞེས་སོ། །དེ་ནས་ལྷའི་དབང་པོ་བརྒྱ་
བྱིན་གྱིས་འཛམ་བུ་གླིང་དུ་བྱོན་དགོས་ཚུལ་ཞུས་པ་ལྟར་བྱ་ངང་སེར་གསེར་
གྱི་གཤོག་པ་ཅན། ལྕགས་ཀྱི་སྡེར་མོ་ཅན། དངུལ་གྱི་གཤོག་པ་ཅན། གཡུ་
ཡི་སྨིན་མ་ཅན་རིན་པོ་ཆེ་སྣ་ཚོགས་ཀྱི་མིག་ཅན་གཅིག་ཏུ་སྤྲུལ་ནས་གཤེགས་
ཏེ། གནོད་སྦྱིན་མོ་འགྱུར་མེད་བྱང་ཆུབ་ཀྱི་སྙིང་གར་མཆུ་ལན་གསུམ་
གཏུག་ནས་སྙིང་གར་ཐིམ། དེ་ནས་ཞག་གསུམ་དྲོས་བཞི་ལོན་ཙམ་ན་ཁྱེའུ་
157



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གསེར་གྱི་རྡོ་རྗེ་རྩེ་ལྔ་པ་ཐོགས་པ་ཞིག་སྙིང་ཁ་ནས་བྱུང་སྟེ་འཁྲུངས་སོ། །
༼༢༦༢༽། དེ་ནས་བོད་ཁ་བ་ཅན་གྱི་སོགས་ཀྱི་སྐབས། དེ་ཡང་རྒྱལ་པོས་མཐའ་འཁོབ་
ཀྱི་ཡུལ་འདིར། སེམས་ཅན་གྱི་དོན་བྱེད་པ་ལ། ཡི་དམ་གྱི་ལྷ་ཞིག་བཞེངས་
དགོས་ཏེ་དེའི་རྒྱུ་གང་ལེགས་དགོངས་ནས་འཕགས་པ་ལ་གསོལ་བ་བཏབ་
པས། ཐོ་རེངས་ཀྱི་དུས་སུ་སངས་རྒྱས་བྱང་སེམས་ཉན་ཐོས་ལྷའི་བུ་དང་
བུ་མོ་ལ་སོགས་པ་ཐམས་ཅད་འདུས་ནས་མགྲིན་གཅིག་ཏུ་རྒྱལ་པོ་ལ་
འདི་སྐད་ཅེས་ཞུས་སོ། །སྤྲུལ་པའི་རྒྱལ་པོ་བྱང་ཆུབ་སེམས། །མགོ་ནག་
ཡོངས་ཀྱི་རྗེ་ཁྱོད་ཀྱིས། །མོས་གུས་བསོད་ནམས་བསགས་པའི་རྟེན། །ཡི་
དམ་ལྷ་ཞིག་སྤྱན་འདྲེན་ན། །རྒྱ་གར་ཡུལ་གྱི་ལྷོ་ཕྱོགས་སུ། །སིང་ག་ལ་ཡི་
རྒྱ་མཚོའི་འགྲམ། །རང་བྱོན་ཁ་སར་པ་ཎིའི་རྒྱབ། །གླང་ཆེན་ཉལ་བའི་བྱེ་
མའི་འོག །ཙན་དན་སྦྲུལ་གྱི་སྙིང་པོ་ལས། །གྲུབ་པའི་རང་བྱོན་སྤྱན་རས་
གཟིགས། །ངོ་མཚར་ཅན་ཞིག་དེ་ན་བཞུགས། །དེ་ནི་རྒྱལ་པོའི་ཡི་དམ་
ཡིན། །ཞེས་ཟེར་ཏེ་མི་སྣང་བར་གྱུར་ཏོ། །དེ་ནས་རྒྱལ་པོའི་སྨིན་མཚམས་
ཀྱི་མཛོད་སྤུ་ལས། སྤྲུལ་པའི་དགེ་སློང་ཨ་ཀར་མ་ཏི་ཤཱི་ལ་ཞེས་པ། དབུ་
ལ་སངས་རྒྱས་འོད་དཔག་མེད་བཞུགས་པ་གཅིག་སྤྲུལ་ནས། ཡི་དམ་
དེ་སྤྱན་འདྲེན་པ་ལ་བཏང་ངོ་། །དེ་ནས་སྤྲུལ་པའི་དགེ་སློང་དེ་ཉིད་རྒྱ་གར་
ལྷོ་ཕྱོགས་ཀྱི་གྲོང་ཁྱེར་དབུས་འགྱུར་བྱ་བར་སླེབས་ཏེ། དེ་ནས་རྒྱལ་པོ་
ཨུཏྤལ་གེ་སར་ཞེས་པ། རྒྱལ་པོ་དེ་གདུང་རྒྱུད་སྔོན་ནང་པ་སངས་རྒྱས་པ་
ཡིན་པ་ལ། ཕྱིས་སུ་མུ་སྟེགས་པའི་ཆོས་ལུགས་བཟུང་ནས། ཉིན་རེ་ལ་ར་
ལྔ་ལྔ་བསད་ནས་དབང་ཕྱུག་ཆེན་པོའི་རྟེན་ལ་མཆོད་དོ། །རྒྱལ་པོའི་ཕོ་
158



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
བྲང་དེའི་གཡོན་ན་སྔོན་སངས་རྒྱས་འཁོར་བ་འཇིག་གིས་རབ་གནས་
མཛད་པའི་མཆོད་རྟེན་པདྨའི་འཁོར་ལོ་ཅན་ཞེས་བྱ་བ་བཞུགས་སོ། །དེར་
སྤྲུལ་པའི་དགེ་སློང་དེས། མཆོད་རྟེན་དེ་ཡི་བུམ་པའི་ཐད་ཀྱི་ནམ་མཁའ་ལ་
སྐྱིལ་ཀྲུང་མཛད་ཅིང་བསྐོར་བ་མཛད་པ་ལ་རྒྱལ་པོ་ངོ་མཚར་དུ་གྱུར་ནས་ཕོ་
བྲང་ནང་གདན་དྲངས་། དེ་ནས་རྒྱལ་པོ་འཁོར་བཅས་ནང་པར་བསྒྱུར་།
དགེ་སློང་གི་ཞལ་ནས་། རྒྱལ་པོ་ཁྱོད་ཀྱིས་ལྷ་ཁང་བརྒྱ་རྩ་བརྒྱད་བཞེངས་
ཤིག ལྷ་ཁང་དེ་རྣམས་ཀྱི་ནང་དུ་ཙན་དན་སྦྲུལ་གྱི་སྙིང་པོ་དང་ཙན་དན་གོར་
ཤི་ཥའི་སྐུ་བརྒྱ་རྩ་བརྒྱད་བཞེངས་ཤིག་ཅེས་གསུངས་པས། རྒྱལ་པོས་ཙནྡན་
སྦྲུལ་གྱི་སྙིང་པོ་འོག་མིན་དུ་ཡོད་པས་ང་ལ་ལེན་པའི་མཐུ་མེད་། ཙན་དན་
གོར་ཤི་ཥ་ནི་མ་ལ་ཡའི་བྱང་ཕྱོགས་ན་སྦྲུལ་གདུག་པ་ཅན་གྱིས་འཁྲིལ་
ཡོད་པས། ངས་ལེན་མི་ནུས་ལྷ་ཁང་བརྒྱ་རྩ་བརྒྱད་ནི་བཞེངས་ཟེར། དགེ་
སློང་གི་ཞལ་ནས། ཙན་དན་སྦྲུལ་སྙིང་གི་རྒྱུས་ང་ལ་ཡོད་པས་ལེན་དུ་འགྲོ་
གསུངས། དེ་ནས་རྒྱལ་པོ་འཁོར་བཅས་ཁྲིད་ནས་སིངྒ་ལའི་རྒྱ་མཚོའི་
འགྲམ་དུ་བྱོན་པ་དང་། རྡོ་ཡི་ཁ་སར་པ་ཎི་རང་བྱོན་དེ་ཡི་སྐུ་རྒྱབ་ན་གླང་
པོ་ཆེ་མང་པོ་ཉལ་འདུག་པ་དོཀྲོགས་ནས། དེ་ཡི་འོག་ཏུ་བྱེ་མ་བརྐོས་པ་
དང། ཙན་དན་སྦྲུལ་གྱི་སྙིང་པོའི་སྡོང་པོ་ཞིག་འདུག་གོ །རྒྱལ་པོས་མིའི་
ཡུལ་ན་ཙན་དན་སྦྲུལ་སྙིང་མི་འོང་པ་ལ་འདིར་འོང་བ་ཅི་ལགས་ཞུས་པས།
དགེ་སློང་གིས། སྔོན་སངས་རྒྱས་འཁོར་བ་འཇིག་འཇིག་རྟེན་དུ་བྱོན་པའི་
དུས་སུ་ཉན་ཐོས་དགྲ་བཅོམ་པ་གཅིག་གིས་རྫུ་འཕྲུལ་གྱིས་འོག་མིན་དུ་བྱོན་
ནས། ཙན་དན་སྦྲུལ་གྱི་སྙིང་པོའི་གོང་བུ་ཞིག་བླངས་ནས་བྱོན་པས་དེ་ཡི་
159



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ནང་ན་འབྲུ་བཞི་འདུག་པ་ལ། འབྲུ་གསུམ་སངས་རྒྱས་འཁོར་བ་འཇིག་ལ་
ཕུལ། འབྲུ་གཅིག་ཇོ་བོ་ཁ་སར་པ་ཎི་ལ་ཕུལ་ནས་དབུའི་སྤྱི་གཙུག་ཏུ་
བཞག་པས་རླུང་གིས་བསྐྱོད་དེ་སྐུ་རྒྱབ་ཏུ་ལྷུང་། དེ་སས་ནོན་པའི་ཐོག་ཏུ་
མཁའ་འགྲོ་མ་རྣམས་ཀྱིས་བདུད་རྩི་ཕོ་བས་རླན་ནས་མྱུ་གུ་བྱུང་། སངས་
རྒྱས་གསེར་ཐུབ་འཇིག་རྟེན་དུ་བྱོན་ཚེ་མེ་ཏོག་རྒྱས། སངས་རྒྱས་འོད་སྲུང་
འཇིག་རྟེན་དུ་བྱོན་ཚེ་འབྲས་བུ་སྨིན། སངས་རྒྱས་ཤཱཀ་ཐུབ་བྱོན་ཚེ་སྡོང་པོ་
ཆེན་པོར་གྱུར་ཡོད་པ་ལས། ཤཱཀྱ་ཐུབ་པ་མྱ་ངན་ལས་འདས་ཚེ་སྡོང་པོ་དེ་
འགྱེལ་ནས་བྱེ་མས་ནོན་པ་ ཡིན་གསུངས་སོ། །དེ་བཏོན་ནས་ཡལ་ག་
རྣམས་བཅད། སྡོང་པོའི་སྲུབ་བཞི་ནས་འོད་ཟེར་བྱུང་ནས་སླར་ཐིམ་པ་
དང༌། དལ་བུས་ཆོད་ཅིག་བྱུང་བའི་སྒྲ་བྱུང་ངོ༌། །དེར་སྡོང་པོ་དེ་ཚལ་པ་
བཞིར་གཤགས་པའི་ནང་དུ། འཕགས་པ་སྤྱན་རས་གཟིགས་ཡིད་བཞིན་གྱི་
ནོར་བུ་ཞལ་བཅུ་པ། ཞི་ཞལ་གསུམ་ཁྲོ་ཞལ་བདུན་དེའི་སྟེང་ན་ཨ་མི་དྷེ་ཝ་
བཞུགས་པ། རྩ་ཕྱག་བཅུ་བོ་ཕྱག་མཚན་དང་བཅས་པས། འོད་དང་འོད་
ཟེར་ཕྱོགས་བཅུར་འཕྲོ་བ་ཞིག་བྱོན། ཙན་དན་དེ་ལ་ཚལ་པ་བརྒྱ་རྩ་
བརྒྱད་ བྱས། སྐུ་བརྒྱ་ རྩ་ བརྒྱད་བཞེངས་ཏེ། ལྷ་ཁང་བརྒྱ་རྩ་བརྒྱད་དུ་
བཞུགས་སོ། །དེ་ནས་གོར་ཤི་ཥ་ཡང་བླངས་ཏེ་སྔ་མ་ལྟར་བྱས་སོ། །དེ་ནས་
དགེ་སློང་གིས་མཆོད་རྟེན་པདྨའི་བུམ་པའི་ནང་ནས་སངས་རྒྱས་རབས་བདུན་
གྱི་རིང་བསྲེལ་བྲེ་གང་བསྣམས་ནས་དེ་ནས་རྒྱ་མཚོའི་གླིང་ལ་བྱོན་པ་དང།
འཇག་མ་རེ་རེའི་སྟེང་ན་སངས་རྒྱས་རེ་བཞུགས་པར་གཟིགས་ནས་འཇག་
མ་ལོན་གཅིག་ཀྱང་བསྣམས་སོ། །དེ་ནས་ཆུ་བོ་ནེ་རཉྫའི་འགྲམ་དུ་བྱོན་པ་
160



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
དང་བྱེ་མ་འབྲུ་རེ་རེའི་སྟེང་ན་སངས་རྒྱས་རེ་བཞུགས་པར་གཟིགས་ནས་
བྱེ་མ་བྲེ་གང་ཡང་བསྣམས་སོ། །སྦྲུལ་སྙིང་དང་གོར་ཤི་ཥ་དང་བྱང་ཆུབ་ཀྱི་
ལྗོན་ཤིང་གི་ཡལ་ག་དུམ་བུ་རེ་དང་།དབེན་གནས་ཆེན་པོ་བརྒྱད་ཀྱི་ས་དེ་
རྣམས་སྤྱན་དྲངས་ཏེ་རྒྱལ་པོ་ལ་ཕུལ་བའོ། །རྒྱལ་པོའི་ཞལ་ནས་བལ་པོའི་
ལྷ་བཟོ་ལ་ཁྱོད་ཀྱིས་ངའི་སྐུ་འབག་ཏུ་མིང་བཏགས་པའི་འཕགས་པ་བཅུ་
གཅིག་ཞལ་ཞིག་བཞེངས་ནུས་སམ་གསུངས་པས་ནུས་ལགས་ཟེར་ཏེ།
དེའི་བཟོ་རྒྱུ་ལ་ཙན་དན་སྦྲུལ་གྱི་སྙིང་པོའི་དུམ་བུ། ཙན་དན་གོར་ཤི་ཥའི་
དུམ་བུ། བྱང་ཆུབ་ཤིང་གི་ཡལ་ག །རྒྱ་མཚོའི་གླིང་གི་འཇག་མ། ཆུ་བོ་ནི་
རཉྫནའི་བྱེ་མ། དབེན་གནས་ཆེན་པོ་བརྒྱད་ཀྱི་ས་ལ་སོགས་པ་རྒྱ་གར་
ནས་སྤྱན་དྲངས་པའི་ངོ་མཚར་བའི་རྫས་མང་པོ་བསགས་ཏེ་བ་དམར་དང་
ར་དཀར་གྱི་འོ་མ་ལ་སྦྱར་འཇིམ་པའི་ཕུང་པོ་ཆེན་པོ་ཞིག་བྱས། རྒྱལ་པོ་
གཟིམས་པའི་དབུ་སྔས་སུ་བཞག ནངས་པར་བཅུ་གཅིག་ཞལ་ཡིད་བཞིན་
ནོར་བུ་རང་བྱོན་དུ་སྣང་སྟེ། ལྷ་བཟོས་བཞེངས་མ་དགོས་སོ། །དེ་ལ་རྩ་
བའི་ཞལ་གསུམ་དཀར་པོ་རབ་ཏུ་འཛུམ་པས་ཞི་བའི་ཕྲིན་ལས། དེའི་སྟེང་
གི་ཞལ་གསུམ་གསེར་གྱི་མདོག་རྔམ་པའི་ཁྲོ་ཞལ་རྒྱས་པའི་ཕྲིན་ལས། དེའི་
སྟེང་གི་ཞལ་གཉིས་བྱི་རུའི་མདོག་བཞད་པའི་ཁྲོ་ཞལ་དབང་གི་ཕྲིན་ལས།
དེའི་སྟེང་གི་ཞལ་གཉིས་ནག་པོ་ཁྲོས་ཤིང་གདངས་པའི་ཁྲོ་ཞལ་དྲག་པོའི་
ཕྲིན་ལས། དེའི་སྟེང་གི་ཨ་མི་དྷེ་ཝ་ལི་ཁྲིའི་མདོག་ཅན། ཨ་མི་དེ་ཝ་མན་
རྒྱལ་པོའི་སྐུ་ཚད་དང་མཉམ་པ། ཆོས་སྐུའི་རྩ་བའི་ཕྱག་བཅུའི་ཕྱག་མཚན་
ནི་དང་པོ་གཉིས་ཐུགས་ཀར་ཐལ་མོ་སྦྱར་བ་གཡས་ཀྱི་གཉིས་པ་བགྲང་
， 161



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཕྲེང་། གསུམ་པ་ན་འཁོར་ལོ། བཞི་པ་ན་མཆོག་སྦྱིན། ལྔ་བ་ན་འོད་དཔག་
མེད་བསྣམས་པའོ། །གཡོན་གྱི་གཉིས་པ་ན་པདྨ་དཀར་པོ། གསུམ་པ་ན་
རིལ་བ་སྤྱི་བླུགས། བཞི་པ་ན་རིན་པོ་ཆེ། ལྔ་བ་ན་མདའ་གཞུ་བསྣམས་
པའོ། །སྤྲུལ་པའི་ཕྱག་རྣམས་ནི་ལྷ་བཟོ་བས་བཞེངས། རང་བྱོན་དུ་བྱོན་
དུས་རྩ་ཕྱག་བཅུ་པོ་ལས་མི་འདུག དེ་ནས་རྒྱལ་པོའི་ཞལ་ནས་བཟོ་བོ་ལ་
རྟེན་འདི་ངོ་མཚར་ཆེ་ལ་མགྱོགས་པར་བཞེངས་ཚར་འདུག་ནའང་། ཙན་
དན་གྱི་སྐུ་རང་བྱོན་དང་སངས་རྒྱས་རབས་བདུན་གྱི་རིང་བསྲེལ་རྣམས་ནང་
གཞུགས་ཀྱི་ཚུལ་དུ་གཞུག་རྒྱུ་ཡིན་པ་ལ་གསུངས་པར་བཟོ་བོས་སྐུ་འདི་
བདག་གིས་བཞེངས་པ་མ་ལགས་རང་བྱོན་དུ་གདའོ་ཞུས་མ་ཐག་ཏུ། ཞབས་
གཡོན་པའི་ཤམ་ཐབས་པུས་མོའི་གོང་དུ་བརྗེས། ཞལ་ལས་འོད་ཟེར་
བྱུང་བས་རྟེན་དེ་རྣམས་དྲངས་ཏེ་ཐུགས་ཀར་ཐིམ། ཨ་མི་དེ་ཝ་གཡོན་
ཕྱོགས་སུ་ཅུང་ཡོ་བ་དང་། ཤམ་ཐབས་ཀྱང་པུས་མོའི་གོང་དུ་ལུས་པ་རྣམས་
ཕྱིས་སུ་ཡང་དེ་ལྟར་དུ་ཡོད་དོ། །ཙན་དན་སྦྲུལ་སྙིང་དེ་དབུའི་སྲོག་ཤིང་དུ་
གྱུར། བྱང་ཆུབ་ཀྱི་ཤིང་གཉིས་ཞབས་ཀྱི་སྲོག་ཤིང་དུ་གྱུར། སྔར་གྱི་རྫས་
རྣམས་སྐུ་ལུས་སུ་གྱུར་ཏོ། །དེ་ལྟར་བཟོ་བོས་མ་བཞེངས་པར་སྐུ་རང་བྱོན་
དུ་གྲུབ་པ་དང། ནང་གཞུག་འཕགས་པའི་སྐུ་རང་བྱོན་དང་ཆོས་རྒྱལ་ཡབ་
ཡུམ་གསུམ་ཐིམ་པས་རང་བྱོན་ལྔ་ལྡན་ཞེས་གྲགས་པ་ཡིན་ནོ། །གཞན་ཡང་
རྒྱལ་པོས་རྒྱ་གར་དང་བལ་བོའི་མཚམས་ཀྱི་ནགས་ཁྲོད་ཆེན་པོ་ཞིག་ན་ཙན་
དན་ཧ་རིའི་སྡོང་པོ་འོད་ཟེར་ཕྱོགས་བཅུར་འཕྲོ་བ་ཞིག་ལ་རང་བྱོན་མཆེད་
བཞི་བྱོན་པར་གཟིགས། ཡང་སྤྲུལ་པའི་དགེ་སློང་དེ་རྟེན་དེ་རྣམས་སྤྱན་
162



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
འདྲེན་དུ་བཏང་ངོ༌། །ཙན་དན་དེ་སྟ་རེས་བཅད་པ་ན་སྐུ་བཞི་རིམ་བཞིན་
དུ་བྱོན། དང་པོ་ཇོ་བོ་ཝ་ཏི་མང་ཡུལ་སྐྱིད་གྲོང་དུ་བཞུགས། གཉིས་པ་དབུ་
གང་མ་གྲོང་ཁྱེར་ཡམ་བུ་ཡ་འགལ་དུ་བཞུགས། གསུམ་པ་ལྔ་མ་ལི་བལ་
ཡུལ་གྱི་མཚམས་སུ་བཞུགས། བཞི་པ་དེ་ཉིད་སྲོང་བཙན་སྒམ་པོའི་ཡི་དམ་
ལ་འགྲོའོ་གསུངས་པ་བཞིན་སྤྲུལ་པའི་དགེ་སློང་དེས་འཕགས་པ་ལོ་ཀི་ཤུ་
ར་སྤྱན་དྲངས་པ་འདི་ད་ལྟ་པོ་ཏ་ལའི་རྩེ་ལ་བཞུགས། །
༼༢༧༢༽ །ད་རེས་འཆི་བ་འདི་སོགས་ཀྱི་སྐབས། བཅོམ་ལྡན་འདས་ཀྱིས་འཆི་བའི་ཚེ་
མི་དགེ་བ་སྔར་བྱས་པ་དག་ལ་འགྱོད་པ་བསྐྱེད་དེ། སངས་རྒྱས་དང་བྱང་
ཆུབ་སེམས་དཔའ་ཐམས་ཅད་ལ་ཕྱག་འཚལ་ཞིང་སྐྱབས་སུ་གསོལ་ན།
སྡིག་པ་འབྱོང་བར་འགྱུར་རོ། །མཐོ་རིས་སུ་སྐྱེ་བར་འགྱུར་རོ། །ཞེས་
གསུངས་སོ། །འདུ་ཤེས་བཅུ་གཅིག་བསྟན་པའི་མདོ་ལས། བཅོམ་ལྡན་
འདས་མྱ་ངན་ལས་འདའ་བའི་དུས་ཀྱི་ཚེ། དགེ་སློང་རྣམས་ལ་བཀའ་སྩལ་
བ། དགེ་སློང་དག་ནམ་འཆི་བའི་ཚེ་དགེ་སློང་གི་འདུ་ཤེས་བཅུ་གཅིག་མངོན་
དུ་བྱའོ། །བཅུ་གཅིག་གང་ཞེ་ན། འདི་ལ་མ་ཆགས་པའི་འདུ་ཤེས་དང༌།
སེམས་ཅན་ཐམས་ཅད་ལ་བྱམས་པའི་འདུ་ཤེས་དང་། འཁོན་དུ་འཛིན་
པ་ཐམས་ཅད་ཡོངས་སུ་འདོར་བའི་འདུ་ཤེས་དང་། འཆལ་བའི་ཚུལ་ཁྲིམས་
ཐམས་ཅད་བཤགས་པའི་འདུ་ཤེས་དང༌། ཚུལ་ཁྲིམས་ཐམས་ཅད་ཡང་
དག་པར་བླངས་པའི་འདུ་ཤེས་དང༌། ཉེས་པ་ཆེན་པོ་བྱས་པ་དག་ལ་ཡང་
ཡང་བའི་འདུ་ཤེས་དང་། དགེ་བའི་རྩ་བ་ཆུང་ངུ་དག་ཆེ་བའི་འདུ་ཤེས་དང་།
འཇིག་རྟེན་ཕ་རོལ་དག་ལ་འཇིགས་པ་མེད་པའི་འདུ་ཤེས་དང་། འདུས་
163



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བྱས་ཐམས་ཅད་ལ་མི་རྟག་པའི་འདུ་ཤེས་དང་། ཆོས་ཐམས་ཅད་ལ་བདག་
མེད་པའི་འདུ་ཤེས་དང་། མྱ་ངན་ལས་འདས་པ་ནི་ཞི་བའོ་སྙམ་པའི་འདུ་
ཤེས་མངོན་དུ་བྱའོ། །ཞེས་གསུངས་སོ། །འཕགས་པ་འདའ་ཀ་ཡེ་ཤེས་
ཞེས་ བྱ་བ་ཐེག་པ་ཆེན་པོའི་མདོ་ལས། བྱང་ཆུབ་སེམས་དཔའ་སེམས་
དཔའ་ཆེན་པོ་ནམ་མཁའི་སྙིང་པོས་བཅོམ་ལྡན་འདས་ལ་ཕྱག་འཚལ་ནས་
འདི་སྐད་ཅེས་གསོལ་ཏོ། བཅོམ་ལྡན་འདས་བྱང་ཆུབ་སེམས་དཔའ་ནམ་
འཆི་ ཁ་ མའི་ སེམས་ ཇི་ ལྟར་ བལྟ་བར་བགྱི། བཅོམ་ ལྡན་ འདས་ ཀྱིས་
བཀའ་སྩལ་པ། ནམ་མཁའི་སྙིང་པོ་བྱང་ཆུབ་སེམས་དཔའ་ནམ་འཆི་བའི་
དུས་ཀྱི་ཚེ་འདའ་ཀ་ཡེ་ཤེས་བསྒོམ་པར་བྱའོ། །དེ་ལ་འདའ་ཀ་ཡེ་ཤེས་ནི་
ཆོས་ཐམས་ཅད་རང་བཞིན་གྱིས་རྣམ་པར་དག་པས་ན་དངོས་པོ་མེད་པའི་
འདུ་ཤེས་རབ་ཏུ་བསྒོམ་པར་བྱའོ། །ཆོས་ཐམས་ཅད་བྱང་ཆུབ་ཀྱི་སེམས་
སུ་འདུས་པས་ན་སྙིང་རྗེ་ཆེན་པོའི་འདུ་ཤེས་རབ་ཏུ་བསྒོམ་པར་བྱའོ།།
ཆོས་ཐམས་ཅད་རང་བཞིན་གྱིས་འོད་གསལ་བས་ན་མི་དམིགས་པའི་
འདུ་ཤེས་རབ་ཏུ་བསྒོམ་པར་བྱའོ། །དངོས་པོ་ཐམས་ཅད་མི་རྟག་པས་ན་
ཅི་ལ་ཡང་མི་ཆགས་པའི་འདུ་ཤེས་རབ་ཏུ་བསྒོམ་པར་བྱའོ། །སེམས་
རྟོགས་ན་ཡེ་ཤེས་ཡིན་པས་སངས་རྒྱས་གཞན་དུ་མི་བཙལ་བའི་འདུ་ཤེས་
རབ་ཏུ་བསྒོམ་པར་བྱའོ། །ཞེས་གསུངས་སོ། །གཞན་ཡང་དབུ་མའི་དོན་
ལ། གནས་པའི་དབུ་མ་ནི། གནས་ཚུལ་གྱི་ངོས་ནས་སྲོག་འཛིན་པའི་རྩ་
ཡིན་ལ། ཆོས་ཉིད་ཀྱི་དབུ་མ་ནི། ཆོས་ཉིད་ཀྱི་རྩ་མཚན་ཉིད་བཞི་དང་
ལྡན་པ། འོད་གསལ་བའི་རང་བཞིན་ཐོགས་རེག་དང་བྲལ་བ་ཇི་སྲིད་དུ་
14



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ལུས་སེམས་དབུགས་གསུམ་གྱི་ཚོགས་པ་ཡོད་པ་དེ་སྲིད་དུ་ཡོད་པས་མེད་
པའང་མིན་ལ། དེ་གསུམ་སོ་སོར་གྱེས་པའི་ཚེ་དེ་ཡང་མི་སྣང་བར་འགྱུར་
བས་ཡོད་པའང་མིན་ཏེ་དཔེར་ན་རྐྱེན་ཚོགས་པ་དེ་སྲིད་དུ་འཇའ་ཚོན་སྣང་
བ་བཞིན་ནོ། །སྒོམ་དུས་སྲོག་རྩའི་དབུས་སུ་སྟེ། དེའི་རྒྱུ་མཚན་ཀུན་
གཞི་སྲོག་རླུང་དང་བཅས་པ་དེ་ལ་བརྟེན་པས་ཐམས་ཅད་ཆོས་ཉིད་དུ་རོ་
གཅིག་ཏུ་འགྱུར་བའི་ཕྱིར་རོ། །དོན་དམ་པའི་དབུ་མ་ནི། འབྲས་བུའི་ངོ་
བོ་ཉིད་དེ་ངོ་བོ་མེད་པའོ། །
༼༢༧༦༽ །དེ་ལྟར་སྦྱངས་པས་འབྱོངས་པ་སོགས་ཀྱི་སྐབས། བདེ་བ་ཅན་གྱི་ཞིང་སྦྱོང་བའི་
དད་པ་གསལ་བར་བྱེད་པ་དྲང་སྲོང་ལུང་གི་ཉི་མ་ལས། སངས་རྒྱས་འོད་
དཔག་མེད་ཡིད་ལ་བྱེད་པ་དང༌། དགེ་རྩ་དཔག་མེད་གསོག་པ་དང་།
བྱང་ཆུབ་ཏུ་སེམས་བསྐྱེད་པ་དང༌། དགེ་རྩ་རྣམས་ཞིང་དེར་སྐྱེ་བའི་ཕྱིར་
བསྔོ་ཞིང་སྨོན་ལམ་གདབ་པ་དང་རྒྱུ་བཞི་གསུངས་པ་ལས། གཙོ་བོ་སངས་
རྒྱས་དྲན་པ་དང༌། ཞིང་དེར་སྐྱེ་བའི་འདུན་པ་གཉིས་ཡིན་ཅིང་དེའི་གྲོགས་
སུ་དགེ་རྩ་གསོག་པ་དང༌། ཐེག་ཆེན་གྱི་རིགས་སུ་ངེས་པ་ལ་བླ་ན་མེད་
པའི་བྱང་ཆུབ་ཏུ་སེམས་བསྐྱེད་པ་དང་གཉིས་གསུངས་སོ། །ཞེས་དང་། དེ་
ལ་འདི་སྙམ་དུ་ཞིང་འདི་ནི་དག་པའི་ཞིང་གཞན་ལས་ཀྱང་ཁྱད་པར་
འཕགས་ཤིང་དེར་སྐྱེས་པ་ཐམས་ཅད་གཟུངས་དང་ཏིང་ངེ་འཛིན་དང་མངོན་
ཤེས་ལ་སོགས་པའི་ཡོན་ཏན་ཚད་མེད་པ་དང་ལྡན་པ་ཤ་སྟག་ཡིན་པས་
འཕགས་པ་མིན་པ་དག་དེར་སྐྱེ་བར་མི་ནུས་སྙམ་ན། དེར་སྐྱེས་པ་རྣམས་
ནི་ཡོན་ཏན་དེ་ལྟ་བུ་དང་ལྡན་པ་སོགས་ལུང་ལས་འབྱུང་བ་བཞིན་འདོད་
165



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ན་དེར་སྐྱེ་བའི་རྒྱུ་ཡང་ལུང་བཞིན་ཅིའི་ཕྱིར་མི་འདོད་དེ་ཡོན་ཏན་ཤིན་ཏུ་
ཆེ་བ་དེ་ལྟ་བུའང་ཚེགས་ཆུང་ངུས་འགྲུབ་པ་ནི་སངས་རྒྱས་ཀྱི་སྨོན་ལམ་དང་
ཡེ་ཤེས་ཀྱི་མཐུར་བལྟ་བར་བྱ་སྟེ། སེམས་ཅན་རང་རང་གི་སྟོབས་སྨིན་པ་
ཁོ་ན་ལས་བྱུང་བ་མིན་ནོ། །གལ་ཏེ་སངས་རྒྱས་ཀྱི་མཚན་བརྗོད་པས་ཞིང་
དེར་སྐྱེ་བ་ལྟ་བུ་སོགས་དུས་གཞན་ལ་དགོངས་པའོ། །ཞེས་བཤད་པ་ཡོད་
པས་ན་ནམ་ཞིག་འཕགས་ས་ཐོབ་ནས་གཟོད་སྐྱེ་བ་ལ་དགོངས་སོ་ཞེ་ན་
སངས་རྒྱས་ཀྱི་མཚན་བརྗོད་པས་སངས་རྒྱས་ཀྱི་ཞིང་དེར་སྐྱེ་བར་གསུངས་
པ་ལྟ་བུ་ཁ་ཅིག་མཚན་བརྗོད་པ་ཙམ་གྱིས་ཚེ་དེ་འཕོས་མ་ཐག་ཏུ་སྐྱེ་ངེས་
པ་མིན་ཀྱང་ནམ་ཞིག་སྐྱེ་བར་ངེས་པས་གསུང་དེ་ཉིད་ནམ་ཡང་བསླུ་བ་
མེད་ལ། དད་པ་སོགས་སྟོབས་སུ་གྱུར་ན་ཁ་ཅིག་ཚེ་འཕོས་མ་ཐག་ཏུ་སྐྱེ་བའང་
ཡོད་པས་ན་འཕོས་ནས་དེར་སྐྱེ་གསུངས་པའང་རྫུན་མེད་ཀྱང་དུས་གཞན་
ན་སྐྱེ་བ་ལ་ཡང་དགོངས་སོ་ཞེས་བཤད་ཀྱི་སངས་རྒྱས་ཀྱི་མཚན་བརྗོད་པས་
ཞིང་དེར་སྐྱེ་བ་སོགས་ལན་གྲངས་གཞན་གྱི་དུས་སུ་སྨིན་པ་ཁོ་ན་ཞེས་སུ་
ཞིག་གིས་འཆད་ནུས་ཏེ་གང་ཟག་གི་ལས་དང་སྐལ་བ་དང་དབང་པོའི་རིམ་
པ་ཚད་མེད་ལ་སངས་རྒྱས་ཀྱི་རྣམ་པར་འཕྲུལ་བའང་ཚད་མེད་ཀྱང་། ཚེ་
འདི་བརྗེས་མ་ཐག་ཏུ་དག་པའི་ཞིང་དུ་སྐྱེ་བར་སངས་རྒྱས་ཀྱི་མཚན་ཐོས་
པ་དག་གིས་བྱེད་པ་ཡང་སྲིད་པ་ལ་རིགས་པས་བཟློག་ཏུ་མེད་པའི་ཕྱིར་
རོ། །གལ་ཏེ་སྒོམ་པ་ལ་སོགས་པ་འཕགས་པའི་རྟོགས་པ་སྐྱེ་ནུས་ཀྱི་ཡོན་
ཏན་ཁྱད་པར་ཅན་ད་ལྟ་མ་མཐོང་བས་ན། ཤི་ནས་ཀྱང་དེ་མ་ཐག་ཏུ་
ཞིང་དེར་སྐྱེ་མི་ནུས་སྙམ་ན། ཚེ་འདིར་ལམ་བསྒོམས་པས་འཕགས་
166



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ལམ་གྱི་རྟོགས་པ་མངོན་དུ་གྱུར་པའམ། འགྱུར་མ་རག་པ་ཞིག་ལ་སངས་
རྒྱས་ཀྱི་མཚན་ཐོས་པ་སོགས་ཞིང་དེར་སྐྱེ་བའི་རྒྱུ་གཞན་ཚེགས་ཆུང་ལ་
དོན་ཆེན་པོ་ཅན་འགའ་གསར་དུ་བསྣན་པ་མེད་ཀྱང་ཞིང་དག་པར་སྐྱེ་བ་
ལ་ཐེ་ཚོམ་ཡང་མེད་ན། འདིར་ནི་མདོ་ལས་མཚམས་མེད་བྱེད་པ་དང་།
ཆོས་སྤོང་གི་སྒྲིབ་པ་ཅན་མ་གཏོགས་ཞེས་སོ་སྐྱེ་ལ་དམིགས་ཀྱིས་བསལ་
བ་དང་། ཐེ་ཚོམ་ཟ་བཞིན་པའང་སངས་རྒྱས་ཀྱི་མཚན་ཐོས་པ་དང་སེམས་
དང་བ་ཙམ་ཞིང་དེར་སྐྱེ་བའི་ཚུལ་གསུངས་པས་ན། སོ་སོའི་སྐྱེ་བོས་
མཚན་ཐོས་ཤིང་སྨོན་ལམ་འདེབས་པ་དག་ཞིང་དེར་སྐྱེ་བའི་ཚུལ་གསུངས་
ཀྱི་ འཕགས་ པ་ གང་ དག་ སངས་ རྒྱས་ ཀྱི་མཚན་ཐོས་ཤིང་སྨོན་ ལམ་
འདེབས་པ་སྐྱེ་བའི་ཚུལ་དུ་མ་གསུངས་སོ། །གལ་ཏེ་སོ་སྐྱེ་དུས་ན་སྨོན་
ལམ་བཏབ་པའི་རྒྱུས་སྔོན་དུ་འཕང་བ་ཐོབ་ལ། དེ་ནས་གདོད་བདེ་བ་
ཅན་དུ་སྐྱེ་བ་ལ་དགོངས་སྙམ་ན་མདོ་ལས་དད་འདུན་གྱི་སྟོབས་ཁོ་ནས་སྐྱེ་
བ་ཅི་སྟེ་བཤད། གལ་ཏེ་དད་འདུན་གྱི་སྟོབས་ལས་མི་སྐྱེ་ན་ཡང་དད་
འདུན་བསྐྱེད་ན་རིམ་གྱིས་འཕགས་པའི་རྟོགས་པ་ཐོབ་ཅིང་དེ་ནས་སྐྱེ་
བའི་ཕྱིར་མདོ་དེ་ནི་དགོངས་པ་ཅན་ནོ་སྙམ་ན། དད་འདུན་ཙམ་གྱིས་སྐྱེ་
བར་གསུངས་པའི་ལུང་དོན་ལ་དངོས་སུ་གནོད་པའི་རིགས་པ་མེད་དེ།
སངས་རྒྱས་ཀྱི་སྨོན་ལམ་དང་ཡེ་ཤེས་ཀྱི་སྟོབས་ལས་མཚན་ཐོས་ཤིང་
འདུན་པ་བསྐྱེད་ན་རྒྱུ་དེ་དག་གི་སྟོབས་ཁོ་ན་ལས་འཆི་བའི་ཚེ་བདེ་བར་ ་
གཤེགས་པའི་སྤྲུལ་པ་མཐོང་ནས་དེ་ལ་དད་པས་དམིགས་ཤིང་མི་བརྗེད་
པའི་དྲན་པ་སོགས་དབང་པོ་ལྔ་སྟོབས་སུ་གྱུར་པས་དུས་ཐུང་དུ་དེ་ཉིད་དུ་
17



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
འཕགས་པའི་ལམ་གྱི་རྟོགས་པ་བསྐྱེད་ནུས་སུ་འགྱུར་བ་ཡོད་དེ། དཔེར་
ན་སྔགས་ཀྱིས་བཏབ་པའི་ས་བོན་མྱུར་དུ་སྨིན་པ་བཞིན་དུ་ཚེགས་ཆུང་ངུས་
ཀྱང་འཕགས་ལམ་གྱི་རྟོགས་པ་ཐོད་རྒལ་དུ་འདྲེན་པ་སྲིད་པའི་ཕྱིར། དེ་ལྟ་
མིན་ན་གསང་སྔགས་ཀྱི་ཐབས་ཟབ་མོ་རྣམས་དང་། རིག་སྔགས་ཀྱི་ཡོན་
ཏན་ཟབ་མོ་དག་དང་། བདེ་བར་གཤེགས་པའི་རྣམ་འཕྲུལ་ཟབ་མོ་རྣམས་
ལ་ཡིད་གཉིས་སུ་འགྱུར་ཏེ་དེ་དག་གི་ཚེགས་ཆུང་ལ་དོན་ཆེན་པོ་བདེ་བླག་
ཏུ་བྱེད་པ་མི་སྲིད་པའི་ཕྱིར་རོ། །གལ་ཏེ་སྲིད་ན་བསྒྲུབ་བྱའང་སྲིད་པར་
འགྱུར་ཏེ། དཔེར་ན་ཆུ་བོ་གངྒཱ་དང་ཡ་མུ་ན་འདུས་པར་མ་སྨད་ཤི་བ་
གཟུགས་ཁམས་སུ་སྐྱེས་པའི་ལོ་རྒྱུས་བཞིན་ཏེ། དེ་དག་ཏུ་སྙོམས་འཇུག་
སྔོན་དུ་གྲུབ་པ་མེད་ཀྱང་ཕན་ཚུན་བརྩེ་བའི་བསམ་པ་ཤུགས་དྲག་པོའི་
དགེ་བས་མཐུས་དུས་དེ་ཉིད་དུ། བསམ་གཏན་གྲུབ་ནས་ལྷར་སྐྱེས་པ་དང་།
གཞན་ཡང་བསྐལ་པ་འཇིག་པའི་དུས་སུ་མི་རྣམས་ཀྱི་ཆོས་ཉིད་ཀྱི་སྟོབས་
ལས་བསམ་གཏན་ཚེགས་མེད་པར་གྲུབ་པ་དང༌། དེ་བཞིན་གཤེགས་པ་
དང་བྱང་ཆུབ་སེམས་དཔའི་ཕྱག་སྤྱི་བོར་བཞག་པ་ཙམ་གྱིས་བསྐལ་པར་
ཡང་འགྲུབ་པར་དཀའ་བའི་ཏིང་ངེ་འཛིན་ལ་སོགས་པའི་ཡོན་ཏན་གྱི་ཁྱད་
པར་འགྲུབ་ པར་ གསུངས་ པ་ བཞིན་ནོ། །ཡང་ གལ་ཏེ་ མདོ་ལས་ཀྱང་
ཚོགས་དཔག་ཏུ་མེད་པ་བསགས་པ་ཞེས་ སོགས་ གསུངས་ཤིང་། སྨོན་
ལམ་འགྲུབ་པའི་རྒྱུ་ཚོགས་ལ་རག་ལས་པས་ན་ཚོགས་རླབས་པོ་ཆེ་དང་
མི་ལྡན་ན་སྨོན་ལམ་བཏབ་པ་སོགས་ཀྱིས་སྐྱེ་མི་ནུས་སྙམ་ན། སྤྱིར་སྨོན་
ལམ་འགྲུབ་པའི་རྒྱུ་ཚོགས་བསགས་ཡིན་ཀྱང་ཚོགས་བསགས་པ་སོགས་
i68



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ལས་དང་དབང་པོ་སྐལ་བའི་ཁྱད་པར་བཞིན་དུ་ཚེ་འདི་བརྗེས་མ་ཐག་
དང་ཚེ་རབས་གཞན་དང་གཞན་ཅི་རིགས་སུ་ཞིང་དེར་སྐྱེ་བར་ཡོད་པར་
འདོད་པ་ཡིན་ལ། འོན་ཀྱང་དད་འདུན་དྲག་པོ་དང་ལྡན་ན་གཞན་ལ་རག་
མ་ལས་པར་ཚོགས་རླབས་པོ་ཆེ་རྒྱུ་དེ་ཉིད་ཀྱིས་འདུམ་པར་འགྱུར་ཏེ། ཞིང་
མདོ་ལས། གང་གིས་ཕྲ་རབ་རྡུལ་སྙེད་འཇིག་རྟེན་ཁམས། །བཤིགས་ཅིང་
བཏགས་ཏེ་རྡུལ་དུ་བྱས་གྱུར་པ། །དེ་བས་མང་བའི་འཇིག་རྟེན་ཁམས་ཀྱི་
རྣམས། །རིན་ཆེན་བཀང་སྟེ་སྦྱིན་པ་བྱིན་པས་ནི། །གང་གིས་དཔག་ཏུ་
མེད་པའི་འོད་མཚན་དང་། །བདེ་བ་ཅན་གྱི་ཡོན་ཏན་ཁྱད་འཕགས་རྣམས།།
ཐོས་ནས་དགའ་སྟེ་ཐལ་མོ་སྦྱོར་བྱེད་པ། །བསོད་ནམས་འདི་ཡི་ཆར་ཡང་
འགྱུར་མ་ཡིན། །ཞེས་དང། འདི་ལྟར་བདེ་བ་ཅན་དང་སྟོན་པའི་མཚན་ཐོས་
པ་རྣམས་ནི་སྔོན་ཚོགས་རྒྱ་ཆེན་པོ་བསགས་པ་ཡིན་པར་མདོ་ལས་གསུངས།
ཞེས་དང་། དེ་ལྟ་བུས་ན་ཚུལ་འདི་ལྟ་བུ་བསྒྲུབ་པར་ཤིན་ཏུ་སླ་ལ་ཀུན་
ལས་ཀྱང་དོན་ཆེ་བས་ན་བདེ་བ་ཅན་གྱི་ཞིང་དུ་རྩལ་སྦྱོང་བའི་ཉམས་ལེན་
གྱི་ཚུལ་ལ་འབད་པ་དག་གིས་ཉིན་མོ་དང་མཚན་མོའི་ཉམས་ལེན་གཉིས་
སུ་ཤེས་པར་བྱས་ལ། ཉིན་པར་སངས་རྒྱས་ཀྱི་ཞིང་རྟེན་དང་བརྟེན་པར་
བཅས་པའི་ཡོན་ཏན་མདོ་ལས་བྱུང་བ་ལྟར་དྲན་པའི་ཡུལ་དུ་བྱས་ཏེ་དེར་
དང་བའི་དད་པ་དང༌། སྐྱེ་བར་འདོད་པའི་དད་པ་དང༌། རྣམ་འཕྲུལ་ཟབ་
མོའི་ཚུལ་ལ་ཡིད་ཆེས་པའི་དད་པ་དྲག་ཏུ་བསྐྱེད་ཅིང་ཞིང་ཁམས་ཀྱི་རྣམ་
པ་ཡིད་ཡུལ་དུ་བྱས་པ་ལ་རྒྱུན་ཆགས་སུ་དམིགས་ཤིང་
། དགེ་བའི་ཚོགས་ཅི་
ནུས་སུ་བསགས་ནས། ཞིང་དེར་སྐྱེ་བའི་འདུན་པ་དྲག་པོས་བསྔོ་བར་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བྱའོ། །དེ་ཡང་མན་ངག་གི་དབང་དུ་བྱས་ཏེ་ཚོགས་མཐའ་ཡས་པ་མྱུར་དུ་
འདུམ་པ་བསགས་སྦྱོང་སྤེལ་གསུམ་གྱི་གནད་བསྡུས་ པའི་ ཡན་ ལག་
བདུན་པ་བྱ་བ་དང་། འོད་དཔག་ཏུ་མེད་པའི་མཚན་ནས་བརྗོད་ཅིང་
གཟུངས་བཟླས་པའི་སྒོ་ནས་ཐུགས་དམ་བསྐུལ་ཞིང་གསོལ་བ་འདེབས་པའི་
རྣལ་འབྱོར་སོགས་ལ་བརྩོན་པར་བྱའོ། །ཡང་མཚན་མོའི་དུས་སུ་ཞིང་ཁམས་
དེར་གནས་ཤིང་བདེ་བར་གཤེགས་པ་མཐོང་བའི་འདུན་པ་དྲག་པོས་དྲན་པ་
མ་ཉམས་པར་ཉལ་བར་བྱ་སྟེ། ཉིན་པར་ཞིང་སྦྱོང་བ་དང་། མཚན་མོ་ཉལ་
འཕོའི་ཚུལ་ཐབས་ཁྱད་པར་ཅན་དང་འབྲེལ་བའི་གནད་རྣམས་ཞིབ་པར་
གསར་རྙིང་བཀའ་གཏེར་གྱི་མན་ངག་གི་རིམ་པ་མང་དུ་བཞུགས་པ་ལས་
ཤེས་པར་བྱའོ། །ཞེས་གསུངས་སོ།
༼༣༧༤ ༽།དེ་ལྟར་བརྒྱུད་གསུམ་མན་ངག་བདུད་རྩིའི་ཀླུང་སོགས་ཀྱི་སྐབས། གོང་ དུ་ བཤད་ པ་
དེ་ལྟར་བརྒྱུད་པ་གསུམ་གྱི་མན་ངག་ཐམས་ཅད་ཀྱི་བཅུད་འདུས་པའི་བདུད་
རྩིའི་ཀླུང་ཆེན་པོར་སྙན་བརྒྱུད་བཀའ་བབས་ཀྱི་བརྒྱུད་པ་དང་ལྡན་པའི་བླ་
མ་དམ་པའི་ཞལ་ཆབ་མངར་མོའི་བཅུད་ཀྱིས་བརྒྱན་པའི་རིམ་པ་དགུའི་ཐེག་
པ་རྣམས་ཀྱི་ཉམས་སུ་ལེན་པའི་སྙིང་པོའི་གནད་ཐམས་ཅད་དགོངས་པ་མ་
ནོར་བར་ཡོངས་སུ་བསྡུས་པ་ནི་མན་ངག་གི་གཞུང་འདི་ཁོ་ན་ཡིན་ནོ། །
ཚིག་དོན་གྱི་ཆ་རྣམས་དགག་སྒྲུབ་ཀྱི་སྤྲོས་ཏེ་བཤད་ཡུམ་ཚིག་གི་སྤུན་པ་
རྣམས་ཡོངས་སུ་དོར་ནས་ཟབ་པའི་ཡང་ཟབ་ཉམས་སུ་ལེན་པའི་གནད་
དོན་གྱི་རོ་བདའ་བའམ་ཞིམ་པ་རྣམས་ཕྱོགས་གཅིག་ཏུ་བསྡེབས་ཏེ། རང་གི་
ཉམས་མྱོང་དང་བླ་མ་དམ་པའི་ཞལ་གྱི་གདམས་པས་ཚོས་པར་བཙོས་
170



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
པའི་བཅུད་དུ་དྲིལ་བའི་ལེགས་བཤད་འདི་ནི་གཡོས་ལེགས་བྱས་པའི་ཁ་
ཟས་བཟང་པོ་དང་འདུའོ། །རང་གཤིས་ངན་པའི་ཉོན་མོངས་དུག་གསུམ་
ལ་རྟག་ཏུ་སྤྱོད་པའི་ཐ་རྒོད་ཀྱི་ས་ལ་སྐྱོན་ངན་མཚང་ནས་འདོན་པའི་ཞལ་
གྱི་གདམས་ངག་རྡོ་རྗེ་རྣོན་པོའི་ཐོང་གཤོལ་བཙུགས་ཏེ་ཐར་ལམ་བསྒྲུབ་
པའི་ལམ་ ཡང་ དག་ པར་སྟོན་པའི། བསྟན་པ་དམ་པའི་ཆོས་ཀྱི་ཆར་
ཕབས་ནས་རླན་གྱིས་འདེབས་པ་ལ་མཁས་པ་ཡིན་པས་ལེགས་བཤད་
འདི་ནི་སོ་ནམས་ཀྱི་ཐབས་ལ་མཁས་པའི་ཞིང་པ་དང་འདྲའོ། །འཁོར་བ་
ལས་ངེས་པར་འབྱུང་བའི་བློ་སྣ་དུལ་ཞིང་གཤིན་པོར་གྱུར་པའི་ཞིང་ས་
བཟང་པོ་ལ་ཟུར་གཉིས་དང་ལྡན་པའི་བྱུང་ཆུབ་སེམས་ཀྱི་ས་བོན་ལེགས་
པར་ བཏུབ་ ནས་ ཚོགས་ བསགས་ པ་ དང༌ སྒྲིབ་ པ་ སྦྱོ ང་བའི་ ཐབས་
ཀྱི་མཐུན་རྐྱེན་བསྒྲུབ་ཏེ་ཡོན་ཏན་གྱི་འབྲས་བུ་སྐྱེད་པར་བྱེད་པ་ཡིན་པས་
ལེགས་བཤད་འདི་ནི་བསྐལ་པ་བཟང་པོའི་ལོ་ཏོག་དང་འདྲའོ། །རང་
སྐྱོན་ངན་པ་མཚང་ནུས་བྲུས་ཏེ་དྲུངས་འབྱིན་དུ་སྤངས་ཤིང་ཡོན་ཏན་
ཐམས་ཅད་ཐབས་ལ་མཁས་པའི་གསུང་ངག་གིས་ཡང་ནས་ཡང་དུ་རང་གི་
བརྩོན་པ་བཞིན་ལན་བརྒྱར་ཡང་འདོམས་པར་བྱེད་པའི་རྟག་ཏུ་ཕན་པ་
འབའ་ཞིག་ལྷུར་ལེན་པ་ཡིན་པས་ལེགས་བཤད་འདི་ནི་བརྩེ་བས་བསྐྱངས་
པའི་མ་མ་སྡུག་གུ་དང་འདྲའོ། །རྗོད་བྱེད་ཀྱི་ཚིག་སྙན་པ་ཙམ་མ་ཡིན་པར་
བརྗོད་བྱ་དོན་གྱི་ཟབ་ཁྱུད་འདུས་ཤིང་གསལ་བ་ཅན་མཚུངས་མེད་བླ་མ་
དམ་པའི་ཞལ་གྱི་རླངས་པ་བྱིན་རླབས་ཀྱི་དྲོད་ཚད་མ་ཡལ་བ་ཡིན་པས་
ལེགས་བཤད་འདི་འདུ་བ་བློ་གྲོས་ཀྱི་སྙིང་གི་དབུལ་བ་སེལ་བའི་ནོར་བུ་
171



- -
༔
-
-
གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
རུ་ཐོབ་པ་རྣམས་ནི་ཡང་དག་འཕགས་པའི་ལམ་གྱིས་ཟིན་པར་ངེས་ཏེ་
གཞན་དུ་འགྱུར་བ་མི་སྲིད་དོ། །རྟག་ཏུ་ཕན་པ་དང་སྒྲུབ་པ་ཉམས་ལེན་གྱི་
ཐབས་ ལྷུར་ ལེན་ པའི་ དམ་ པའི་ གཞུང་ བཟང་ པོ་ རྣམས་ རྗོད་ བྱེད་
སྒྲ་དང་སྙན་ངག་གི་ཚིག་གིས་གཙོ་བོར་འཆད་པ་མ་ཡིན་ཏེ། རྟོན་པ་བཞི་
དང་ལྡན་པས་ཕལ་བ་དང་གྲོང་པའི་ངག་ཚིག་གིས་ཡང་དག་པའི་ལམ་
རྣམས་གསལ་ལ་གོ་བདེ་བའི་ལེགས་པར་འདོམས་པ་འདི་ནི་ཐབས་ལ་
མཁས་པའི་སེམས་དཔའ་ཆེན་པོ་རྣམས་ཀྱི་ཁྱད་ཆོས་ཡིན་ནོ། །མཁས་པའི་
གཞུང་མང་པོ་བཤད་པའི་ཚིག་གི་སྤྲོས་པ་རྒྱ་ཆེ་བ་ཡང་བློ་གྲོས་རྨོངས་
པའི་ཡིད་ཀྱི་ཁུང་བུའི་ནང་དུ་འཇུག་པར་དཀའ་ཞིང་དོན་གནད་ཟབ་མོའི་
ལྟ་བ་དང་གྲུབ་མཐའ་མཐོན་པོའི་ཁ་སྐད་རྣམས་ཀྱང་དེང་དུས་སྙིགས་མར་
སྤྱོད་པའི་བློ་ཆུང་གི་སྐྱེ་བོ་རྣམས་ཀྱིས་ཉམས་སུ་ལེན་པ་དཀའོ། །རྒྱུ་
མཚན་དེ་ཡིས་སླད་དུ་སྔོན་འགྲོའི་གཞུང་འདི་ནི་ཤེས་ཀྱང་སླ་ལ་དོན་གྱི་
གནད་དུ་གྱུར་པ་ཀུན་ཀྱང་འདུས་ལ་བློ་གྲོས་ཆུང་བའི་བློ་ཡི་ཁུང་བུར་
ཡངས་པ་ལ་གསེར་གྱི་བཅུད་བཞིན་གནས་རུང་ཞིང༌། བློ་གྲོས་དམན་
པའི་ཡིད་ཀྱི་མུན་པར་ཤེས་རབ་སྣང་བའི་མར་མེ་བཞིན་དུ་དོན་བཟང་པོ་
རྣམས་རང་ལ་གསལ་བར་སྟོན་པའི་ནམ་ཡང་ཁྲོ་བ་མེད་པའི་སློབ་དཔོན་
དུ་གྱུར་པ་ཡིན་ནོ། །བཤད་ཡམ་ཚིག་གི་མཐའ་ལ་ཞེན་པས་མཁས་པའི་གོ་
ས་ཐོབ་པ་རྣམས་དང༌། རྒྱལ་བའི་གཞུང་ལུགས་ཐམས་ཅད་གདམས་
པར་མ་ཤཱར་བས་སྟོན་ཆེན་དུ་གྲགས་པ་རྣམས་ཀྱང་དམ་པའི་མན་ངག་
གི་བཅུད་ཐམས་ཅད་འདུས་ཤིང་ལེགས་བཤད་འདི་འཐུང་དང་ད་གཟོད་



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
ཉམས་ལེན་གནད་ཀྱི་ཐོག་ཏུ་ཁེལ་བས་ལུས་ཟུངས་ལོས་ཀྱང་རྒྱས་ཏེ་
རྒྱས་ པར་འགྱུར་རོ། །ཡིད་དཔྱོད་དང་མ་བྲལ་བའི་སྟོང་སྒོམ་མུན་རྡོ་
འཕེན་པའི་སྒོམ་ཆེན་དུ་རློམ་པ་དང་སྦྱོར་དངོས་རྗེས་གསུམཾ་མེད་པའི་
དགེ་སྦྱོར་མང་པོ་བྱས་ཡུས་འདྲེན་པའི་སྒྲུབ་པ་པོ་དང་། རང་གི་རྒྱུད་ཚོད་
མ་ལོངས་པར་ཀུན་སྤྱོད་མཐོན་པོའི་གྲུབ་པའི་བརྫུ་ལ་ཞུགས་པ་རྣམས་
ཀྱང་སྙན་བརྒྱུད་འདུས་པའི་ལམ་འདི་མཐོང་ན་གནོད་དུ་འགྲོ་བའི་སྙིང་གི་
ཐུར་མ་བྱེད་དོ། །དཔལ་སྤྲུལ་བདག་ཀྱང་བཤད་ཡམ་ཚིག་གི་སྤྲོས་པ་
གཅོད་པའི་ གཞུང་བཟང་མང་དུ་ཐོས་ཤིང་སྡེབ་སྦྱོར་སྙན་པའི་ཚིག་
གི་འཇའ་ཚོན་ལྟ་བུའི་རི་མོ་བྲི་བ་ལ་མཁས་ཀྱང་དྲིན་ལྡན་བླ་མ་དམ་པའི་
ཞལ་རྒྱུན་ཁོ་ན་མ་ལགས་པར་རང་གིས་རང་བཟོས་ཚིག་རིས་གཅིག་
ཀྱང་བསྲེས་པ་འདི་ལ་མེད་ངེས་པའོ། །བཀའ་དྲིན་མཚུངས་མེད་བླ་མ་དམ་
པ་སངས་རྒྱས་དངོས་སུ་བྱོན་པ་དེ་ཡིས་གངས་ཅན་ལྗོངས་འདི་ཡི་འཇིག་
རྟེན་ཐམས་ཅད་བསྐལ་པ་བཟང་པོ་རུ་གྱུར་པའི་དུས་ཚོད་དེ་ལས་ཡུན་
རིང་པོར་འགྱུང་བ་མིན་པས་ད་དུང་ཡང་བླ་མའི་ཞལ་སློབ་རྡོ་རྗེའི་མཆེད་པོ་
བཞུགས་པ་རྣམས་ཀྱང་རང་བཟོའི་ཚིག་རིས་མེད་པ་གཞུང་བཟང་འདི་ལ་
དཔང་པོར་འགྱུར་རོ། །དེའི་སླད་དུ་བླ་མ་དམ་པའི་ ཡང་དག་པའི་ཁྲིད་
ཀྱི་སྔོན་འགྲོའི་བཀའ་ཡི་བསྡུ་བ་རུ་བདག་གི་བརྩོན་པའི་རྒྱུ་ཡང་བཤེས་
གྲོགས་དམ་པ་དག་གིས་སྐུ་དྲིན་ལས་ཏེ། དེ་ན་མོས་གུས་དང་བསམ་པ་
བཟང་པོའི་ལག་རིས་བྲིས་པ་འདི་ལ་རྗེས་སུ་ཡི་རང་བས་མེ་ཏོག་ལྷ་དང་
བཅས་པའི་མཆེད་གྲོགས་རྣམས་ཀྱིས་བསྩལ་བར་རིགས་སོ། །ད་ལྟ་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
དངོས་སུ་མི་བཞུགས་ཀྱང་སླད་ནས་འབྱོན་པའི་སྐལ་བ་བཟང་པོའི་གང་ཟག་
རྣམས་ཀྱང་ལེགས་པར་བཤད་པའི་ཚུལ་འདི་མཐོང་ན་རྗེ་བཙུན་བླ་མ་
རྫོགས་པའི་སངས་རྒྱས་དེ་ཉིད་དངོས་སུ་མཇལ་བའི་མོས་གུས་བསྐྱེད་
ཅིག་དང་བླ་མ་དེ་ཡི་གསུང་གི་གནད་དོན་ལ་ནོར་བ་དང་འཁྲུལ་བ་མེད་
དམ་སྙམ་སྟེ་མེད་ངེས་པ་ཡིན་ནོ། །དེ་འདྲའི་ལེགས་བཤད་བརྩམས་པ་དེ་
ལས་གང་ཞིག་ཐོབ་པ་ཡི། དགེ་བ་དེ་ཡང་ཕ་མར་གྱུར་པའི་འགྲོ་བ་
སེམས་ཅན་ཀུན་ཀྱང་དང་པོ་བཤེས་གཉེན་དམ་པས་ཟིན་ནས་བར་དུ་དམ་
པའི་གསུང་བཞིན་སྒྲུབ་ཅིང་ཉམས་སུ་བླངས་པས་མཐར་ཐུག་འབྲས་བུ་
ལེགས་པར་མཐོང་ཞིང་ཐོབ་པའི་རྒྱུ་རུ་བསྔོའོ། །ཁྱད་པར་མཚུངས་མེད་བླ་
མ་རྫོགས་པའི་སངས་རྒྱས་དངོས་བྱོན་དེ་ཡི་ཞལ་གྱི་བདུད་རྩིས་ལྷན་དུ་
བསྐྱངས་པའི་མཆེད་གྲོགས་མཐའ་དག་ཀྱང་ཚོམ་བུ་གཅིག་ཏུ་མངོན་
པར་རྫོགས་པར་སངས་རྒྱས་ནུས་འགྲོ་བ་ཀུན་ཐར་པའི་ལམ་དུ་འདྲེན་
པར་ཆས་པའམ། འཇུག་པའང་མངོན་སུམ་དུ་མཐོང་བར་གྱུར་ཅིག བླ་
མ་དམ་པའི་ལེགས་པར་བཤད་པའི་བདུད་རྩིའི་བཅུད་རྣམས་རྫོགས་པར་
གསོལ་ཏེ་གདམས་ངག་ཟབ་མོའི་གནད་ཀྱིས་མྱོས་པའི་སྨིན་ཅིང་གྲོལ་བའི་
གླུ་ཡིས་སྐལ་བཟང་རྣམས་ཀྱི་ཡིད་དབང་མེད་དུ་འགུགས་པའི་དྲིན་ཅན་
བློ་མའི་རྒྱལ་ཚབ་ཏུ་བཞུགས་པའི་མཆོག་གི་བདག་ཉིད་རྣམས་ཀྱང་
ཞབས་པད་མི་འགྱུར་རྡོ་རྗེའི་ཁྲི་ལ་རྟག་ཅིང་བརྟན་པར་བཞུགས་པར་གྱུར་
ཅིག རྩོམ་པ་པོ་བདག་ཀྱང་དེང་ནས་བཟུང་སྟེ་ཚེ་རབས་སྐྱེ་བའི་ཕྲེང་བ་
ཐམས་ཅད་དུ་རྗེ་བཙུན་བླ་མ་མཆོག་དང་དེ་ཡི་རྗེས་འཇུག་དག་གི་བྲུན་
114



ཀུན་བཟང་བླ་མའི་སྐབས་ཀྱི་གསལ་བྱེད་ལེགས་བཤད་རིན་པོ་ཆེའི་ཕྲེང་བ།
གཡོག་ཏུ་གྱུར་ནས་ཅི་གསུང་གི་བཀའ་བཞིན་བསྒྲུབ་ཅིང་ཐུགས་མཉེས་པ་
ཆེན་པོས་རྗེས་སུ་འཛིན་པ་ཡོད་པར་གྱུར་ཅིག སྲིད་པ་འཁོར་བའི་མཐའ་
དང་ལས་ཅན་སེམས་ཅན་རྣམས་ཀྱི་མཐའ་ཇི་སྲིད་གནས་པ་དེ་སྲིད་དུ་
བདག་གི་ལུས་དང་ལོངས་སྤྱོད་དུས་གསུམ་གྱི་དགེ་བ་སྟེ་ཡོངས་སུ་བཟུང་
བའི་གཞི་གསུམ་པོ་ཀུན་འདུས་ཤིང་སྤུངས་ཏེ་སྡུག་བསྔལ་གསུམ་གྱི་ཉམ་
ཐག་པའི་མ་རྒྱུན་འགྲོ་བ་རྣམས་ཀྱི་གཡོག་བགྱིད་ཅིང་འགྲོ་བ་དེ་དག་ཀུན་
གྱིས་རྫོགས་པའི་སངས་རྒྱས་ཀྱི་གོ་འཕང་གི་ཆོས་འཛིན་པར་ཤོག་ཅིག
གནས་སྐབས་སུ་ཡང་གསང་བ་སྙིང་ཐིག་གི་བརྒྱུད་པ་རིན་པོ་ཆེའི་བྱིན་
རླབས་ཀྱི་ཉི་མ་སྙིང་ལ་ལེགས་པར་འཆར་ཞིང་མི་མེད་དབེན་པའི་གནས་
སུ་ཚེ་གང་པོ་འདི་མཐར་ཕྱིན་པར་བྱས་ཏེ་མཚུངས་མེད་བླ་མ་དམ་པའི་དྲུང་
དེར་ཆོས་ཉིད་འོད་གསལ་གྱི་ངང་ནས་འགྲོ་བར་ཤོག་ཅིག དགེའོ།། །།
175



གཞུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
176



སྔོན་འགྲོ་ཀུན་བཏུས།
༄༅། །སྔོན་འགྲོ་ཀུན་ལས་བཏུས་པ་བཞུགས་སོ། །
༄༅། །ན་མོ་གུ་རུ་བྷྱ༔ དེ་ལ་འདིར་རྫོགས་པ་ཆེན་པོ་ཀློང་ཆེན་སྙིང་
ཐིག་གི་ཕྱི་ནང་གི་སྔོན་འགྲོའི་རིམ་པ་རྒྱུན་དུ་ཇི་ལྟར་ཉམས་སུ་ལེན་པའི་ཚུལ་
མཁས་གྲུབ་རྣམས་ཀྱིས་སྔོན་འགྲོ་རྒྱས་བསྡུས་ གསུངས་པ་རྣམས་ལས་
བཏུས་པ་ནི། དེ་ཡང་ཐོག་མར་ཐོ་རངས་ལྡང་བའི་དུས་ལ་བབ་པ་ན།
མདུན་གྱི་ནམ་མཁར་རྩ་བའི་བླ་མ་ཨོ་རྒྱན་རྡོ་རྗེ་འཆང་གི་རྣམ་པ་ལ་
འཁོར་དཔའ་བོ་མཁའ་འགྲོའི་ཚོགས་ཀྱིས་བསྐོར་བས་ཌཱ་མ་རུའི་སྒྲ། །
དབྱངས་ཡིག་བཅུ་དྲུག་དང་། གསལ་བྱེད་སོ་བཞིའི་སྔགས་ཀྱི་གདངས་སུ་
བསྒྲགས་པས་བསྐུལ་ཏེ་གཉིད་ལས་སད་པར་བསམ་ཞིང་། རང་ཉིད་གཞི་
ལུས་ཀྱི་ངོ་བོ་མཁའ་འགྲོ་ཡེ་ཤེས་མཚོ་རྒྱལ་ཡིན་པ་ལ། རྣམ་པ་རྗེ་བཙུན་རྡོ་
རྗེ་རྣལ་འབྱོར་མ་དང༌། ཞིང་ཁམས་ཀྱི་བཀོད་པ་དང་བཅས་པ་གསལ་
བཞིན་པའི་ངང་ནས་ལྡང་སྟེ། བླ་མ་བཞེངས་བསྐུལ་གྱི་གསོལ་འདེབས་
འདི་ལ་ཕྱི་ནང་གཉིས་ལས། དང་པོ་ཕྱིའི་ཡོངས་འཛིན་དགེ་བའི་བཤེས་
གཉེན་ནི། བླ་མ་མཁྱེན་སོགས། བླ་མ་མཁྱེན་ཞེས་བརྗོད་པ་དང་པོའི་ཚེ།
རང་གཞན་གྱི་རྒྱུད་ལ་ངེས་འབྱུང་གི་བསམ་པ་སྐྱེ་བའི་ཆེད་དུ། བླ་མ་དང་།
སངས་རྒྱས་དང༌། ཆོས་སྐུ་གསུམ་དང༌། གཉིས་པའི་ཚེ་བྱང་ཆུབ་ཀྱི་
སེམས་ རིན་ པོ་ ཆེ་ རྒྱུད་ལ་སྐྱེ་བའི་ཆེད་དུ། ཡི་དམ་དང༌། དམ་ཆོས།
ལོངས་སྐུ་གསུམ་དང༌། གསུམ་པའི་ཚེ་སྣང་སྲིད་རྣམ་དག་གི་དག་སྣང་
177



ལ་ལ་བས
མས་ནས་བསམ་སར་
གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
རྒྱུད་ལ་སྐྱེ་བའི་ཕྱིར། མཁའ་འགྲོ་དང་། དགེ་འདུན། སྤྲུལ་སྐུ་གསུམ་དང་།
ཡང་ན་དང་པོའི་དུས་དཀོན་མཆོག་གསུམ་དང་། གཉིས་པའི་དུས་རྩ་བ་
གསུམ་དང་། གསུམ་པའི་དུས་སྐུ་གསུམ་སྟེ་སྐྱབས་གནས་ཀུན་འདུས་ཀྱི་ངོ་
བོར་གསལ་ལ་བརྗོད་པའི་རྐྱེན་གྱིས་བླ་མའི་ཐུགས་རྗེས་རང་གི་སྙིང་དབུས་
པདྨ་འདབ་བཞིའམ་འདབ་བརྒྱད་ལས། དང་འདོད་ཡིད་ཆེས་ཀྱི་དད་པའི་
གེ་སར་བཞད་པ་ནས། འདི་ཕྱི་བར་དོ་གསུམ་གྱི་སྡུག་བསྔལ་རྒྱུ་འབྲས་དང་
བཅས་པ་སེལ་བའི་སྐྱབས་གཅིག །ཐར་པ་དང་ཐམས་ཅད་མཁྱེན་པའི་
ལམ་སྟོན་པའི་བདག་ཉིད། དྲིན་ཆེན་རྩ་བའི་བླ་མ་ཡར་ལ་བཞེངས་ནས་
རྩ་དབུ་མའི་ལམ་བརྒྱུད་དེ་སྤྱི་བོའི་སྟེང་གི་ནམ་མཁར་དགྱེས་བཞིན་དུ་
བཞུགས་པར་བསམ། དགོས་པ་ཅིའི་ཕྱིར་ཞེ་ན། རྒྱུ་ལས་དང་ཉོན་མོངས་
པ་དྲག་པོས་ བསྐྱེད་པའི་འབྲས་བུ་སྡུག་ བསྔལ་ཆེན་པོས་མནར་ཞིང་
གཟིར་བའི་སྐལ་བ་ངན་པ་བདག་ཉིད་ལ་ལས་ཉོན་སྡུག་བསྔལ་རྣམས་
ལས་སྐྱོབ་པའི་ཕྱིར་དུ། བདག་གི་སྤྱི་བོར་བདེ་ཆེན་གྱི་འཁོར་ལོའི་སྟེང་དུ་
པདྨ་དང་ཉི་ཟླའི་གདན་ལ་འདི་ནས་བྱང་ཆུབ་ཀྱི་བར་དུ་རིགས་དང་དཀྱིལ་
འཁོར་ཀུན་གྱི་ཁྱབ་བདག་དེ་ཉིད་རྒྱན་དུ་བཞུགས་སུ་གསོལ། ཞེས་པ་
དང༌། གཉིས་པ་ནང་གི་ཡོངས་འཛིན་དགེ་བའི་བཤེས་ གཉེན་ནི། དྲན་
དང་ཤེས་བཞིན་སོགས། དྲན་ཤེས་བག་ཡོད་དང་ཕྱིན་དྲུག་རྣམས་ཡིན་ལ།
དྲན་པ་ནི་ཆོས་ཐམས་ཅད་ཀྱི་དངོས་གཞི་ཡིན་པའི་ཚུལ། བཤེས་སྤྲིང་ལས།
དབང་ཕྱུག་ལུས་རྟོགས་དྲན་པ་བདེ་གཤེགས་ཀྱིས། །བགྲོད་པ་གཅིག་
པའི་ལམ་དུ་ཉེ་བར་བསྟན། །དེ་ནི་བསྒྲིམ་ནས་མངོན་པར་བསྲུང་བགྱི་སྟེ། །
[
་་་་
178
，་
，。
、
༤ ་་་་
་



སྔོན་འགྲོ་ཀུན་བཏུས།
དྲན་པ་ཉམས་པས་ཆོས་ཀུན་འཇིག་པར་འགྱུར། །ཞེས་དབང་ཕྱུག་ཅེས་
རྒྱལ་པོ་ལ་བོས་ནས། སྤྱོད་ལམ་གྱི་གནས་སྐབས་ཐམས་ཅད་དུ། ལུས་ལ་
སོགས་པར་རྟོགས་པའི་དྲན་པ་ནི་བདེ་བར་གཤེགས་ཀྱིས། ཐར་ལམ་
འདོད་པ་ཐམས་ཅད་འདི་ནས་ཞུགས་དགོས་པའི་ཕྱིར་བགྲོད་པ་གཅིག་
པུའི་ལམ་དུ་ཉེ་བར་བསྟན་པ་སོགས་དང༌། ཤེས་བཞིན་ནི་ཕུན་སུམ་
ཚོགས་པ་ཐམས་ཅད་ཀྱི་འབྱུང་གནས་སུ་བསྟན་ཏེ། ཆོས་ཐམས་ཅད་ཀྱི་
མིང་ཚིག་གི་རིམ་པ་ཤེས་པ་དང་། དེ་ལ་བརྟེན་པའི་དོན་རྣམས་མ་འདྲེས་
པར་ཤེས་པ་དང༌། མངོན་པར་མཐོ་བའི་བདེ་བ་འདོད་པའི་རྒྱུ་འབྲས་
ཤེས་པ་དང༌། ངེས་པར་ལེགས་པ་ཐར་པ་དང་ཐམས་ཅད་མཁྱེན་པའི་གོ་
འཕང་བསྒྲུབ་པའི་རྒྱུ་འབྲས་ལེགས་པར་ཤེས་པའི་སྡེ་བཞིའི་དཔལ་གྱི་
འབྱུང་གནས་ཤེས་བཞིན་ཡིན་ལ། ཤེས་བཞིན་མེད་ན། སྤྱོད་འཇུག་ལས།
ཤེས་བཞིན་མེད་པའི་སེམས་ལྡན་པའི། །ཐོས་དང་བསམ་དང་སྒོམ་པ་
ཡང་། །གློ་རྡོལ་བུམ་པའི་ཆུ་བཞིན་དུ། །དྲན་པ་ལ་ནི་དེ་མི་གནས། །ཞེས་
དང༌། བག་ཡོད་ནི་དགེ་བའི་ཆོས་ཐམས་ཅད་ཀྱི་རྩ་བ་སྟེ། ཟླ་བ་སྒྲོན་མེའི་
མདོ་ལས། ཚུལ་ཁྲིམས་ཐོས་དང་གཏོང་དང་དེ་བཞིན་བཟོད། །དགེ་བའི་
ཆོས་སུ་བརྗོད་པ་ཇི་སྙེད་པ། །ཀུན་གྱི་རྩ་བ་བག་ཡོད་འདི་ཡིན་ཏེ། །གཏེར་
ཐོབ་བྱེད་ཅེས་བདེ་བར་གཤེགས་པས་བསྟན།།ཞེས་སོ། །དེ་ལྟར་དྲན་ཤེས་
བག་ཡོད་དང་བཅས་པ་ཀུན་ཀྱང་བླ་མའི་ཐུགས་རྗེ་བྱིན་རླབས་ཀྱིས་རང་
རྒྱུད་ལ་བཞེངས་ཏེ་ཡོངས་སུ་གསལ་བར་མཛད་དུ་གསོལ་ཞེས་བསམ།
ཕྱི་ནང་གི་ཡོངས་འཛིན་གང་ནས་གསུངས་ཞེ་ན། སྡུད་པ་ལས། སངས་
179



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
རྒྱས་བྱང་ཆུབ་མཆོག་ཞུགས་བྱང་ཆུབ་སེམས་དཔའ་དག །ཕ་རོལ་ཕྱིན་
དང་བཅས་ཏེ་དགེ་བའི་བཤེས་སུ་བསྟེན། །དེ་དག་རྗེས་སུ་སྟོན་བྱེད་འདི་ནི་
བསྒྲུབ་པའི་ས། །རྒྱུ་རྣམ་གཉིས་ཀྱིས་སངས་རྒྱས་བྱང་ཆུབ་མྱུར་དུ་རྟོགས། །
ཞེས་གསུངས། མི་ཕམ་རིན་པོ་ཆེའི། སྡུད་འགྲེལ་ལས། སངས་རྒྱས་བཅོམ་
ལྡན་འདས་རྣམས་དང་བྱང་ཆུབ་མཆོག་ལ་ཞུགས་པའི་བྱང་ཆུབ་སེམས་
དཔའ་དག་དང་། ལམ་ཕ་རོལ་ཏུ་ཕྱིན་པ་དང་བཅས་ཏེ་དགེ་བའི་བཤེས་
སུ་བསྟེན་པར་བྱའོ། །དེ་ཡང་སངས་རྒྱས་དང་བྱང་ཆུབ་སེམས་དཔའ་དེ་དག་
ནི། ཐེག་པ་ཆེན་པོ་འདི་གཞན་ལ་རྗེས་སུ་སྟོན་པར་བྱེད་པ་ཡིན་པས་ཕྱིའི་
ཡོངས་འཛིན་ཞེས་བྱ་ལ། དེ་དག་གི་བསྟན་པ་ལ་ལམ་ཕ་རོལ་ཏུ་ཕྱིན་པ་
འདི་ནི་ཉམས་སུ་ལེན་པའམ་བསྒྲུབ་པར་བྱ་བའི་སའམ་གནས་ཡིན་པས་
ནང་གི་ཡོངས་འཛིན་ཞེས་བྱའོ། །དེ་ལྟར་ཕྱི་ནང་གི་ཡོངས་འཛིན་དེས་
ཐེག་ པ་ མཆོག་ གི་ ལམ་ ལས་ ལམ་ གཞན་དུ་མི་ལྟུང་བར་འཛིན་པས་ན་
ཡོངས་འཛིན་གཉིས་པོ་དེ་བསྟེན་པའི་རྒྱུ་རྣམ་པ་དེ་གཉིས་ཀྱིས་སངས་རྒྱས་
ཀྱི་བྱང་ཆུབ་མྱུར་དུ་རྟོགས་པར་འགྱུར་ཏེ་མཚུངས་པ་མེད་པའི་རྒྱུ་ཕུན་
སུམ་ཚོགས་པར་གྱུར་པའི་ཕྱིར་རོ། །ཞེས་གསུངས། མཁས་འཇུག་ལས་
ཀྱང༌། ཕྱི་ ཡི་ ཡོངས་འཛིན་ཐེག་ ཆེན་ ཚུལ་ བཞིན་ སྟོན་ པའི་ དགེ་ བའི་
བཤེས་གཉེན་བསྟེན་པར་བྱས་ནས། ཤེས་རབ་ཀྱི་ཕ་རོལ་ཏུ་ ཕྱིན་པ་
ཐབས་ཀྱི་རྣམ་པ་ཀུན་གྱི་མཆོག་དང་ལྡན་པ། མཐའ་ཐམས་ཅད་དང་བྲལ་
བའི་མཉམ་པ་ཉིད་སངས་རྒྱས་འཐོབ་པ་ལ་ཉེ་བའི་ཐབས་ཀྱི་དམ་པར་གྱུར་
པ། མཐར་འཛིན་དང་དམིགས་པ་ཅན་འབྲས་ཡུམ་ལ་རིང་ཞིང་ཐེག་ཆེན་
180



སྔོན་འགྲོ་ཀུན་བཏུས།
ལམ་གྱི་མི་མཐུན་ཕྱོགས་སུ་གྱུར་པ་རྣམས་ཀྱི་གཉེན་པོར་གྱུར་པའི་ལམ་
ཡང་དག་པ་ཟབ་ཅིང་རྒྱ་ཆེ་བ་ཟུང་དུ་འཇུག་པའི་གདམས་ངག་ཚང་ལ་མ་
ནོར་བ་ནོད་པར་བྱས་ནས་དེ་བཞིན་ཡིད་ལ་བྱ་བ་ནང་གི་ཡོངས་འཛིན་
དང་མ་བྲལ་བར་བྱའོ། །ཞེས་གསུངས།དེ་ནས་ལུས་གནད་རྣམ་སྣང་ཆོས་
བདུན་ནི། རྐང་པ་རྡོ་རྗེ་སྐྱིལ་ཀྲུང་ངམ་སྐྱིལ་ཀྲུང་ཕྱེད་པ་བཅའ། ལག་པ་
མཉམ་ བཞག །སྒལ་ ཚིག་ དོང་ ཙེ་ ལྟར་ བརྩེགས། དཔུང་ པ་ ལྷོད་ དེ་
བརྒྱངས། མགྲིན་ པ་ ཨེན་ ཙམ་ དགུགས། མཆུ་སོ་མ་རེག་པར་ དབུགས་
དལ་བའི་ངང་ནས་ལྕེ་ཡ་རྐན་ལ་སྦྱར། མིག་གཉིས་སྣ་རྩེར་ཕབ་པ་སྟེ་
བདུན་ནོ། །དེ་ལྟར་ལུས་གནད་ལེགས་པར་བཅོས་ཏེ། རླུང་རོ་དགུ་ཕྲུགས་
སུ་བསལ་བ་ནི། ལག་པ་གཡོན་པ་རྡོ་རྗེའི་ཁུ་ཚུར་བརླའི་རྩ་བོ་ཆེའི་སྟེང་
ནས་མནན། གཡས་པ་རྡོ་རྗེ་རྩེ་གསུམ་པའི་ཕྱག་རྒྱས་སྣ་བུག་གཡས་པ་
བཀག་སྟེ་གཡོན་ནས་ལན་གསུམ་དང༌། གཡས་ནས་ཀྱང་སྔ་མ་བཞིན་
ལན་གསུམ་དང་། ལག་གཉིས་རྡོ་རྗེའི་ཁུ་ཚུར་གྱིས་བརླ་རྩ་གཉིས་མནན་ཏེ་
སྣ་བུག་གཉིས་ནས་མཉམ་དུ་ལན་གསུམ་སྟེ་དགུ་ཕྲུགས་སུ་འབུད། དེ་ཡང་
སྣ་བུག་གཡས་ནས་ཞེ་སྡང་གི་རླུང་དཀར་པོ། དེ་བཞིན་དུ་གཡོན་དུ་འདོད་
ཆགས་ཀྱི་རླུང་དམར་པོ། མཉམ་དུ་གཏི་མུག་གི་རླུང་ནག་པོར་གསུངས།
ངག་བྱིན་གྱིས་བརླབ་པ་ནི། ཨོཾ་ཨཱཎཱཧཱུྃ་ལྕེ་དབང་སོགས། སྐུ་གསུམ་ས་བོན་
གྱིས་བྱིན་གྱིས་བརླབས་པའི་སྔགས་ནི། ཨོཾ་ཨཱཎཱཧཱུྃ་གསུམ་བརྗོད་པས་ངག་
གི་ཉེས་པ་ཐམས་ཅད་འབྱུང་བའི་སྒོར་གྱུར་པ་ལྕེ་ཡི་དབང་པོ་དེ་ཉིད་ཀྱི་
དབུས་སུ་རཾ་ཡིག་དམར་པོ་སངས་རྒྱས་ཐམས་ཅད་ཀྱི་ཡེ་ཤེས་ཆེན་པོའི་
181



གཞུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
རང་བཞིན་ལས་བྱུང་བའི་མེས་ངག་གི་སྒྲིབ་པ་ཐམས་ཅད་བསྲེགས་ནས།
རྒྱལ་ བ་ ཐམས་ཅད་ ཀྱི་ གསུང་ རྡོ་ རྗེའི་ངོ་བོ་འོད་ དམར་ གྱི་རྣམ་ པའི་
དབྱིབས་རྡོ་རྗེ་རྩེ་གསུམ་པ་ལྟེ་བ་ཟླུམ་པོ་ཁོང་སྟོང་གི་སྦུབས་སུ། དབྱིངས་
ཤེས་རབ་ཀྱི་ཡི་གེ་ཨཱ་ལི་ཁ་དོག་དམར་པོ་དང་། གསལ་བྱེད་ཐབས་ཀྱི་ཡི་
གེ་ཀཱ་ལི་དཀར་པོ་དང་། མཐའ་སྐོར་དུ་ཐབས་ཤེས་གཉིས་མེད་ཀྱི་ཡི་གེ་
རྟེན་འབྲེལ་སྙིང་པོ་མཐིང་གའི་མདོག་ཅན་འོད་འཚེར་བའི་མུ་ཏིག་གི་ཕྲེང་
བ་ལྟ་བུའི་ཡིག་འབྲུ་རྣམས་ལས་འོད་ཟེར་དཀར་དམར་མཐིང་གསུམ་འཕྲོས་
པའི་རྩེ་ལས་མཆོད་པའི་ལྷ་མོ་མཆོད་རྫས་འཛིན་པ་དཔག་ཏུ་མེད་པ་སྤྲོས་
ཏེ། ཕྱོགས་བཅུའི་རྒྱལ་བ་སྲས་དང་བཅས་པ་ལ་མཆོད་པས་ཐུགས་དགྱེས་
ཤིང་མཉེས་པར་བྱས། འོད་ཟེར་རྣམས་སླར་འདུས་ཏེ་དབྱངས་གསལ་
རྟེན་སྙིང་དང་བཅས་པ་ཆར་བབས་པ་བཞིན་རང་གི་ངག་ལ་ཐིམ་པས་ངག་གི་
སྒྲིབ་པ་ ཐམས་ ཅད་ དག་ ནས་ རྒྱལ་ བ་ རྣམས་ ཀྱི་ གསུང་ རྡོ་ རྗེའི་ ངོ་བོ་
བརྗོད་དུ་མེད་པ་དང༌། རྣམ་པ་གསུང་ཚངས་པའི་དབྱངས་ཡན་ལག་དྲུག་
ཅུའི་བྱིན་རླབས་དང་། མཆོག་དང་ཐུན་མོང་གི་དངོས་གྲུབ་ཐམས་ཅད་ཐོབ་
པར་བསམ་ལ། དེ་རྣམས་ལན་བདུན་རེ་བརྗོད། འདི་ཡན་ཆད་ཀྱི་གོ་
རིམ་ཟབ་དོན་བདུད་རྩིའི་ཉིང་ཁུ་ལྟར་བྱས་སོ། །སྔོན་འགྲོ་དངོས་ལ་ཐུན་
མོང་དང་། ཐུན་མོང་མ་ཡིན་པ་གཉིས་ལས། དང་པོ་ཐུན་མོང་ལ་བློ་ལྡོག་
རྣམ་པ་བཞི་དང༌། རང་སྐྱོན་ངོས་བཟུང་གནང་བའི་མན་ངག་དང་གཉིས།
དང་པོ་ལ། དལ་འབྱོར་རྙེད་པར་དཀའ་བ། ཚེ་མི་རྟག །ལས་རྒྱུ་འབྲས།
འཁོར་བའི་ཉེས་དམིགས་དང་བཞི་ལས།
182



སྔོན་འགྲོ་ཀུན་བཏུས།
དང་པོ་དལ་འབྱོར་རྙེད་དཀའ་ལ། སྤྱི་དང༌། བྱེ་བྲག་གཉིས། དང་པོ་ལ།
དལ་འབྱོར་ གྱི་ངོ་བོ་བསམ་པ། དེ་རྒྱུའི་སྒོ་ནས་རྙེད་དཀའ་ཚུལ་དང༌།
གྲངས་ཀྱི་སྒོ་ནས་རྙེད་དཀའ་ཚུལ་དང་གསུམ་ལས། དང་པོ་ལ་གཉིས།
དལ་བརྒྱད་ནི། ད་རེས་དམྱལ་བ་སོགས། མི་ཁོམ་པའི་གནས་བརྒྱད་དུ་སྐྱེས་
ན་ཆོས་བྱེད་པའི་མཐུ་མེད་པས་དལ་བ་མ་ཡིན་པའི་ཚུལ། ད་རེས་ཀྱི་སྐྱེ་
བ་འདིར་དམྱལ་བ། ཡི་དྭགས། དུད་འགྲོ་དང༌། ཚེ་རིང་ལྷ་སྟེ་མི་མ་ཡིན་
པའི་ མི་ཁོམ་པ་བཞི་དང༌། མཐའ་འཁོབ་ཀླ་ཀློ། ལོག་ལྟ་ཅན། སངས་
རྒྱས་མ་བྱོན་པའི་ཞིང་དང༌། དབང་པོ་ལྐུགས་པ་སྟེ་མིའི་མི་ཁོམ་པ་བཞི་
དང་བྲལ་ཏེ། དེ་ལྟར་མི་ཁོམ་པ་བརྒྱད་ལས་ཐར་བའི་དལ་བ་ཐོབ་པ་ཞེས་
བྱ་སྟེ། བརྒྱད་པོ་གོ་རིམ་ངེས་ཅན་དུ་རེ་རེ་ནས་ཐུན་རེར་བསམ། གཅིག་
ལེགས་པར་བསམ་པ་རྫོགས་ནས་གཞན་ལ་སྤོ། གཉིས་པ་འབྱོར་པ་བཅུ་
ནི། མིར་གྱུར་དབང་པོ་སོགས། མིར་གྱུར། དབང་པོ་ལྔ་ཚང་བ་ དང༌ །
ཡུལ་དབུས་སུ་སྐྱེས། ལས་མཐའ་མ་ལོག་བསྟན་ལ་དད་པ་སྟེ་རང་ཉིད་ལ་
འབྱོར་པ་ལྔ་ཚང་བ་དང་། སངས་རྒྱས་བྱོན། ཆོས་གསུངས། བསྟན་པ་
གནས་པ་དང༌། དེ་ལ་འཇུག་སྲོལ་ཡོད་པ་དང་། བཤེས་གཉེན་དམ་པས་
ཟིན་པ་དང་གཞན་འབྱོར་ལྔ་པོའང་རེ་རེ་ནས་བཟུང་ཐམས་ཅད་རྫོགས་
པར་བསམ་མོ། །ཤེར་འབྱུང་གི་འགྲེལ་ཆེན་སོགས་སུ་མི་ཁོམ་པ་བརྒྱད་
ལས་ལྡོག་པའི་མི་ལ་དལ་འབྱོར་དུ་བཞེད་ལ། མི་ཁོམ་པ་བརྒྱད་བྲལ་གྱི་
མི་ལ་འབྱོར་པ་ཚང་ཚུལ་ནི། མིར་སྐྱེས་པས་མི་ཉིད་དང༌། ཀླ་ཀློ་སོགས་
ཀྱི་ནང་དུ་མ་སྐྱེས་པས་ཡུལ་དབུས་སུ་སྐྱེས་པ་དང༌། གླེན་ལྐུགས་སོགས་
183



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
མིན་པས་དབང་པོ་ཚང་བ་དང་། ལོག་ལྟ་ཅན་མིན་པས་གནས་དད་དང༌།
ལས་མཐའ་མ་ལོག་པ་གཉིས་བསྟན་པར་ཤཱནྟི་པས་གསུངས་པར་བཤད་
ཅིང་། མུན་སྐལ་ལས་ལྡོག་པའི་སྒྲོན་མེའི་བསྐལ་པར་སྐྱེས་པས་གཞན་
འབྱོར་ལྔ་ཡང་བསྡུས་པར་གསུངས་ལ། མདོ་དང་སློབ་དཔོན་ཁ་ཅིག་གིས་
འབྱོར་པ་བཅུ་ལྡན་ལ་དལ་འབྱོར་དུ་གསུངས་ཏེ། མི་ཁོམ་བརྒྱད་སྤང་པ་ནི་
དེའི་ནང་དུ་འདུས་པས་སོ་ཞེས་བཞེད་ལ། བི་བྷུ་ཏི་སོགས་འགའ་ཞིག་
གིས་མི་ཁོམ་པ་བརྒྱད་སྤངས་ཤིང་འབྱོར་བཅུ་ལྡན་པ་ལ་དལ་འབྱོར་དུ་
བཤད་པ་དང༌། འགའ་ཞིག་གིས་མི་ཁོམ་པ་བརྒྱད་བྲལ་དགག་པ་དང་
འབྱོར་པ་བཅུ་ལྡན་སྒྲུབ་པའི་ཡོན་ཏན་ཡིན་པས་མི་ཟློས་པར་ཡང་བཤད་
དོ། །སྐལ་ལྡན་འཇུག་ངོགས་ལས། མི་མ་ཡིན་པའི་མི་ཁོམ་པ་བཞིར་མ་
སྐྱེས་པའི་ཁྱད་པར་གྱི་ལྡོག་པ་ནི་མིར་གྱུར་པ་ཉིད་དོ། །དབང་པོ་མ་ཚང་
པ་ལས་ལྡོག་པ་ནི་དེ་ཚང་བའོ། །ཡུལ་མཐའ་འཁོབ་ལས་ལྡོག་པ་ནི་ཡུལ་
དབུས་སོ། །ལོག་ལྟ་ཅན་ལས་ལྡོག་པ་ནི་དད་པ་ཅན་ཏེ་ལས་མཐའ་མ་
ལོག་པའང་དེའི་ཁྱད་པར་གྱི་ཆོས་སོ། །མུན་བསྐལ་ལས་ལྡོག་པ་ནི་སྒྲོན་
མེའི་བསྐལ་པ་སྟེ་དེའི་ཁྱད་པར་གྱི་ཆོས་ནི་སངས་རྒྱས་བྱོན་པ་དང༌། དེས་
ཆོས་གསུངས་པ་དང༌། བསྟན་པ་གནས་པ་དང༌། གདུལ་བྱ་དེའི་རྗེས་སུ་
འཇུག་པ་དང༌། དེ་ལ་བླང་དོར་སྟོན་པའི་བཤེས་གཉེན་ཡོད་པ་རྣམས་ཡིན་
གསུངས། ན་བཟང་བླ་མའི་ཞལ་ལུང་ལས་དལ་འབྱོར་གྱི་རང་བཞིན་ཉེར་
བཞི་གསུངས་པའང་དལ་འབྱོར་གྱི་དབྱེ་བསྡུ་འདི་ལྟར་བཞེད་པ་ཡིན་ནོ། །
དེ་ལྟར་དལ་འབྱོར་བཅོ་བརྒྱད་པོ་འདི་ལ་མཁས་པ་ཁ་ཅིག་གིས་གཉིས་
184



སྔོན་འགྲོ་ཀུན་བཏུས།
ཀའི་དོན་བསྡུས་སུ་བཞེད། ཐམས་ཅད་རང་ཉིད་ལ་ཚང་བའི་གནས་དམ་
ཆོས་སྒྲུབ་པའི་རྟེན་མཆོག་ཏུ་གྱུར་པ་མི་ལུས་རིན་པོ་ཆེ་ཐོབ་ཀྱང་། འཆི་བའི་
རྐྱེན་མང་པོས་ནམ་འཆི་ངེས་པ་མེད་པའི་ཚེ་སྲོག་སྤངས་ནས་འཇིག་རྟེན་ཕ་རོ
ལ་ཉིད་དུ་སོན་པར་འགྱུར་ན་བདག་གིས་ཅི་ཕྱིར་ཡོད། དེ་བས་ན་ད་ལྟ་
ཉིད་ནས་དམ་པའི་ཆོས་ལ་འབད་སྙམ་དུ་སྙིང་ནས་བསམ་པ་ནི་རང་སྟོབས་
དང་། གཞན་སྟོབས་བརྒྱུད་གསུམ་བླ་མའི་ཐུགས་རྗེས་རང་རྒྱུད་ལ་དགེ་བའི་
བསམ་པ་འབྱུང་བར་བྱ་བའི་ཕྱིར། རང་གི་བློ་སྣ་ཉིད་དམ་པའི་ཆོས་ཚུལ་
བཞིན་སྒྲུབ་པའི་ཕྱོགས་ལ་སྒྱུར་ཅིག་མ་ཧཱ་གུ་རུ་པདྨ་འབྱུང་གནས་མཁྱེན་
ནོ། །དེ་ཡང་ཐར་པའི་ལམ་ལས་གོལ་བའི་རྟག་ཆད་དང་། རང་དོན་ཡིད་
བྱེད་ཀྱི་ལམ་དམན་པར་མ་གཏོང་ཀུན་མཁྱེན་ཆོས་ཀྱི་རྗེ་དྲི་མེད་འོད་ཟེར་
མཁྱེན་ནོ། །དེ་གཉིས་ཀྱི་དོན་བརྒྱུད་དགོངས་པའི་བྱིན་རླབས་རྒྱུད་ལ་འཕོས་
ཏེ་གཉིས་སུ་མེད་པར་གྱུར་པའི་དྲིན་ཆེན་རྩ་བའི་བླ་མ་དང་དབྱེར་མེད་པའི་
རིག་འཛིན་ཆེན་པོ་འཇིགས་མེད་གླིང་པ་མཁྱེན་ནོ། །འདི་ནི་འོག་མ་ཀུན་ལ་
བསྒྲེའོ། །དེ་ལྟར་དལ་འབྱོར་བཅོ་བརྒྱད་པོ་དེ་རེ་རེའང་ལྡན་དཀའ་ན་རང་
ལ་ཐམས་ཅད་ཚང་འདུག་པ་འདི་ཤིན་ཏུ་རྙེད་པར་དཀའ། ཆོས་ཀྱི་རྟེན་
ཁྱད་པར་ཅན་འདི་ཤིན་ཏུ་རྙེད་དཀའ་འོ་ཞེས་སྤྱིར་བསམ། འདི་སྔར་ཡང་
རྙེད་དཀའ། ཕྱིས་ཡང་ཡང་མི་རྙེད་པས་ད་ལྟ་དོན་ཞིག་བསྒྲུབ་པར་བྱ་
བསམ་དགོས་སོ། །གཉིས་པ་རྒྱུའི་སྒོ་ནས་རྙེད་དཀའ་ཚུལ་ནི། ད་རེས་དལ་
རྟེན་སོགས། །ད་རེས་དལ་བའི་ལུས་རྟེན་བཟང་པོ་འདི་ལ་དམ་པའི་ཆོས་
བསྒྲུབས་ཏེ་དོན་ཡོད་པར་མ་བྱས་ན། ཕྱི་ནས་ཐར་པ་ཚུལ་བཞིན་བསྒྲུབ་
185



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
པའི་ལུས་རྟེན་འདི་འདྲ་མི་རྙེད་པའི་ཚུལ་ནི། བདེ་འགྲོའི་ལུས་རྟེན་འདི་ལ་
བསོད་ནམས་དགེ་བའི་རྒྱུ་ཟད་པར་གྱུར་ན་ཤི་བའི་འོག་ཏུ་ངན་པར་སོང་བ་
དམྱལ་བ། ངན་པར་འགྲོར་འགྱུར་ཡི་དྭགས་དང་། ལོག་པར་ལྟུང་བ་དུད་
འགྲོའི་གནས་རྣམས་སུ་འཁྱམས་པར་འགྱུར་ཞེས་ཁ་ཅིག་གིས་བཞེད་ཀྱང།
འདིར་སྐད་གཉིས་ཤན་སྦྱར་ལས། ས་འོག་གི་འཇིག་རྟེན་ལ་དུད་འགྲོ་ཡི་
དྭགས་དམྱལ་བ་གསུམ་ཡོད་པ་དེ་དག་གི་སྤྱི་མིང་དུ། ངན་འགྲོ། ངན་སོང་།
ལོག་པར་ལྟུང་བ། ཞེས་ཟེར་གསུངས། དེ་དག་གིས་དགེ་སྡིག་གི་ངོ་མི་
ཤེས་ཤིང་དམ་པའི་ཆོས་ཀྱི་སྒྲ་ཙམ་ཡང་མི་ཐོས་ན་ཆོས་བསྒྲུབ་པ་ལྟ་ཞོག །
གལ་ཏེ་བདེ་འགྲོ་ཐོབ་ཀྱང་ལམ་སྟོན་དགེ་བའི་གཤེས་གཉེན་དང་མི་
མཇལ་བ་ལོང་བ་ཐང་དཀྱིལ་དུ་ལུས་པ་ལྟ་བུར་གྱུར་ཚེ་མཚང་རེ་ཆེ་སྟེ་སྐྱོན་
ཆེན་པོ་ཡིན་ནོ། །འདི་དཔེ་ཡི་སྒོ་ནས་བསྟན་པ་ཡིན་ཞེས་བཞེད་ཚུལ་ཡང་
ཡོད་དོ། །དཔེ་དངོས་བསྟན་པ་ནི། ཟླ་བའི་སྙིང་པོའི་མདོ་དང་། མྱ་ངན་
ལས་འདས་པའི་མདོ་སོགས་དང། བཤེས་སྤྲིང་སོགས་ལས་བསྟན་པ་
བཞིན་ནོ། །གསུམ་པ་གྲངས་ཀྱི་སྒོ་ནས་རྙེད་དཀའ་ཚུལ་ནི། སེམས་ཅན་
ཙམ་གྱི་སོགས། སྤྱིར་སེམས་ཅན་ཡིན་ཙམ་གྱི་གྲངས་དང་རིམ་པ་ལ་ལྟོས་
ཤིང་ལེགས་པར་བསམ་ན་མི་ལུས་ཙམ་ཐོབ་པ་ཡང་སྲིད་མཐའ་མ་ཁེགས་
པ་ཙམ་ཡིན་ཏེ། འདི་ལྟར་དམྱལ་བ་ནི་མཚན་མོའི་སྐར་མ་ཙམ་ལ་ཡི་དྭགས་
ནི་ཉིན་མོའི་སྐར་མ་ཙམ། ཡི་དྭགས་ནི་མཚན་མོའི་སྐར་མ་ཙམ་ལ་དུད་འགྲོ་
ཉིན་མོའི་སྐར་མ་ཙམ། དུད་འགྲོ་མཚན་མོའི་སྐར་མ་ཙམ་ལ་བདེ་འགྲོ་
ཉིན་མོའི་སྐར་མ་ཙམ་ལས་མེད་ལ། མི་ཡང་ཆོས་མེད་སྡིག་ལ་སྤྱོད་པ་
186



སྔོན་འགྲོ་ཀུན་བཏུས།
མཐོང་ཆོས་སུ་གྱུར་པ་འདི་དག་ནི་མཚན་མོའི་སྐར་མ་ཙམ་མང་བས་མི་
ལུས་ཙམ་པོ་པ་དང་། དགེ་སྡིག་འདྲེས་མར་སྤྱོད་པ་ནི་ཉིན་མོའི་སྐར་མ་ཙམ་
ལས་མེད་པས་མི་ལུས་ཁྱད་པར་བ་ཞེས་བཞེད། ཡང་དགེ་སྡིག་འདྲེས་མར་
སྤྱོད་པ་ནི་མཚན་མོའི་སྐར་མ་ཙམ་དུ་མང་ན། དམ་པའི་ཆོས་ཚུལ་བཞིན་
སྤྱོད་པའི་མི་ལུས་རིན་པོ་ཆེ་ནི་ཉིན་མོའི་སྐར་མ་ཙམ་ལས་མེད་པས་ཆོས་མེད་
སྡིག་སྤྱོད་བདག་གི་བློ་སྣ་མྱུར་དུ་དམ་པའི་ཆོས་ཕྱོགས་ལ་སྒྱུར་ཅིག་སོགས་
གོང་ལྟར། །
གཉིས་པ་བྱེ་བྲག་ཏུ་བསམ་པ་ལ་གཉིས་ལས། དང་པོ་འཕྲལ་བྱུང་རྐྱེན་གྱི་
མི་ཁོམ་པ་བརྒྱད་ནི། གལ་ཏེ་མི་ལུས་སོགས། འཕྲལ་བྱུང་ཞེས་པ་ནི། རང་
རྒྱུད་ལ་འདི་དག་འཕྲལ་དང་འཕྲལ་དུ་འབྱུང་ཉེ་བས་འཕྲལ་བྱུང་ཞེས་
གསུངས། དེ་ཡང་གལ་ཏེ་སྔོན་བསགས་བསོད་ནམས་ཀྱི་མཐུ་ལས་
ལྷ་ཆོས་སྒྲུབ་པའི་མི་ཡི་ལུས་རྟེན་ཡིད་བཞིན་གྱི་ནོར་བུ་རིན་པོ་ཆེ་དགོས་
འདོད་ཀུན་འབྱུང་ལྟ་བུ་ཐོབ་སྟེ་དམ་ཆོས་དར་བའི་ཡུལ་གླིང་དུ་ཕྱིན་ཀྱང་།
ལུས་རྟེན་བཟང་པོ་ཐར་པ་དང་ཐམས་ཅད་མཁྱེན་པའི་ལམ་སྒྲུབ་ནུས་ཀྱི་རྟེན་
ཁྱད་པར་ཅན་ཡིན་ལ། འོན་ཀྱང་སྡིག་སྡུག་གི་གནོད་པ་ཐམས་ཅད་འབྱུང་
བའི་བློ་ལས་སུ་མི་རུང་བ་བྱུར་པོ་ཆེ་ཡི་སེམས་མི་བསྲུན་པ་སྤྲེའུ་ལྟ་བུ་འདིས་
ཐར་པ་བསྒྲུབ་པའི་རྟེན་དུ་མི་རུང་ཞིང་སྡུག་བསྔལ་གྱི་རྒྱུ་བསྒྲུབ་པའི་
ལས་སུ་འགྱུར་ཏེ། སེམས་ལས་སུ་མི་རུང་བའི་ཕྱིར་རོ་ཞེས་སྤྱིར་བསྟན་
ནས། ཁྱད་པར་ལྟ་སྤྱོད་ཕྱིན་ཅི་ལོག་ཏུ་སྟོན་པའི་བདུད་ཀྱི་བཤེས་གཉེན་
གྱིས་ཟིན་ན་རང་བློ་ལོག་ལམ་དུ་བསྒྱུར་བས་ཡང་དག་པའི་ཆོས་དང་རྒྱབ་
187



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
འགལ་བ་དང། རང་རྒྱུད་ཀྱི་དུག་ལྔ་ཉོན་མོངས་པ་ཤིན་ཏུ་རགས་ཤིང་
འཁྲུགས་པའི་རིགས་ཅན་རྣམས་ནི། ཆོས་བསྒྲུབ་འདོད་ཀྱི་བློ་རེ་འགའ་
ཙམ་སྐྱེས་ཀྱང་རང་རྒྱུད་ཀྱི་དུག་ལྔ་དབང་ཆེ་བས་ཕལ་ཆེར་དེའི་དབང་
དུ་སོང་སྟེ་ཆོས་ཡང་དག་པ་མི་འགྲུབ། སྔོན་བསགས་ཀྱི་ལས་ངན་བྱས་པ་
རྣམས་ཆོས་ལ་བརྩོན་འགྲུས་བྱེད་དུས་ལས་ངན་གྱི་འབྲས་བུ་རང་ཐོག་ཏུ་
བབས་པས་སྡུག་བསྔལ་གྱི་མཚོ་ཆེན་རྡོལ་བའི་ཚེ་རང་བྱས་ཀྱི་ལས་འབྲས་
སུ་མི་ཤེས་པར་ཆོས་ལ་ཡིད་ཆད་སྐྱེ་བ་དང༌། ཆོས་ལ་སློབ་པར་འདོད་
ཀྱང་བརྩོན་འགྲུས་ཅུང་ཟད་ཀྱང་མེད་པའི་ལེ་ལོ་ཅན་ནི་རྣམ་གཡེང་དང་ཕྱི་
བཤོལ་གྱི་དབང་དུ་སོང་སྟེ་ཆོས་མི་འགྲུབ་པ་དང་། རང་ལ་རང་དབང་མེད་
པར་གཞན་ཁོལ་བྲན་གཡོག་རྣམས་ལ་ཆོས་བྱེད་འདོད་ཀྱི་བློ་རེ་འགའ་
ཡོད་ཀྱང་གཞན་དབང་དུ་སོང་ནས་ཆོས་བསྒྲུབ་ཏུ་མི་སྟེར། ཚེ་འདིའི་ལྟོ་
གོས་སམ་ནད་གདོན་དང་རྒྱལ་པོའི་ཆད་པ་སོགས་ཀྱི་འཇིགས་པ་ལས་
སྐྱོབ་པའི་ཆེད་དུ་ཆོས་སྒོར་ཞུགས་ཀྱང་སྙིང་ནས་ཆོས་ལ་ངེས་ཤེས་མེད་པས་
སྔོན་གྱི་བག་ཆགས་རྙིང་བས་ཆོས་མ་ཡིན་པ་ལ་སྤྱོད། རྙེད་བཀུར་སྙན་
གྲགས་ སོགས་ ཚེ་འདི་སྒྲུབ་ པའི་བསམ་ པས། གྲུབ་རྫུན་དང༌། གཏེར་
རྫུན། མ་ཎི་བ་རྫུན་པ་སོགས་གཞན་སྣང་དུ་ཆོས་པ་ལྟར་བཅོས་ཀྱང་ཅི་
བྱས་ངན་སོང་གི་རྒྱུར་སོང་བ་ནི་ཐར་པའི་ལམ་དང་བྲལ། ཤིན་ཏུ་བླུན་
ཞིང་རྨོངས་པའི་རིགས་ཅན་ཤེས་རབ་ཀྱི་སྣང་བ་ཅུང་ཟད་ཀྱང་མེད་པ་
རྣམས་ནི་ཆོས་སྒོར་ཞུགས་ཀྱང་ཆོས་ཀྱི་ཚིག་དོན་ཕྲན་བུ་ཙམ་ཡང་ཤེས་མི་
ནུས་ན་ཐོས་བསམ་སྒོམ་གསུམ་བྱེད་པའི་སྐལ་བ་མེད་ཅིང་། གཞན་ཡང་
188



སྔོན་འགྲོ་ཀུན་བཏུས།
སྡིག་པའི་གྲོགས་སོགས་གློ་བུར་དུ་འཕྲལ་བྱུང་རྐྱེན་གྱི་མི་ཁོམ་པ་བརྒྱད་
པོ་གང་རུང་བདག་གི་རྒྱུད་ལ་ཆོས་ཀྱི་མི་མཐུན་པའི་ཕྱོགས་འགལ་ཟླར་
བྱུང་ཞིང་ལྷགས་པའི་ཚེ། བློ་སྣ་སོགས། དེ་ཡང་རང་རྒྱུད་ལ་ཞིབ་ཏུ་བ་
རྟགས་ནས་དེ་དག་རེ་རེ་ནས་གཉེན་པོ་བརྟེན་དགོས་ཏེ། བདུད་ཀྱིས་ཟིན་
པའི་གཉེན་པོ་ཐུགས་རྒྱུད་ན་བྱང་ཆུབ་སེམས་ཀྱིས་ཟིན་པའི་ལྟ་སྤྱོད་རྣམ་
དག་གི་བཤེས་གཉེན་བསྟེན། དུག་ལྔའི་གཉེན་པོ་ལ་འདོད་ཆགས་ཀྱི་
གཉེན་པོར་མི་སྡུག་པ། ཞེ་སྡང་གི་གཉེན་པོར་བྱམས་པ། གཏི་མུག་གི་
གཉེན་པོར་ཁམས་ཀྱི་རབ་དབྱེ། ང་རྒྱལ་གྱི་གཉེན་པོར་དམན་ས་བཟུང་
ནས་ཕྱག་འཚལ་བ་སོགས། ཕྲག་དོག་གི་གཉེན་པོར་རྗེས་སུ་ཡི་རང་
རྣམས་བསྒོམ་དགོས། ལས་ངན་ཐོག་བབས་ཀྱི་གཉེན་པོར་ཆོས་ལ་ཡིད་
ཆད་མི་སྐྱེ་བར་ལས་རྒྱུ་འབྲས་བསླུ་བ་མེད་པ་ལ་ཡིད་ཆེས་བསྐྱེད་ནས་སྔོན་
གྱི་ལས་ངན་བསགས་པ་ལ་འགྱོད་བཤགས་བྱེད་དགོས། ལེ་ལོའི་གཉེན་
པོར་འཆི་བ་མི་རྟག་པ་སྙིང་ནས་དྲན་ཞིང་རྟག་སྦྱོར་དང་གུས་སྦྱོར་གྱི་བརྩོན་
འགྲུས་རྩོམ་དགོས། གཞན་ཁོལ་བྲན་གཡོག་གི་གཉེན་པོར་བླ་མ་དང་
ཕྱུག་པོའི་བྲན་གཡོག་དབང་མེད་དུ་གྱུར་པ་ལ་དེ་ལས་ཐར་བའི་ཐབས་
ལེགས་པོ་ཞིག་ལ་འབད་དགོས། འཇིགས་སྐྱོབ་ཀྱི་གཉེན་པོར་ངེས་འབྱུང་
གི་བསམ་པ་དང་བྱང་ཆུབ་ཀྱི་སེམས་རྣམ་དག་ཅིག་གིས་ཟིན་པ་བྱེད་དགོས།
ཆོས་ལྟར་བཅོས་པའི་གཉེན་པོར་འཇིག་རྟེན་ཚེ་འདི་སྒྲུབ་པའི་བསམ་སྦྱོར་
གྱི་ཉེས་དམིགས་ཤིན་ཏུ་ཆེ་བར་ཤེས་ནས་སྤང་དགོས། བླུན་རྨོངས་ཀྱིས་
ནི་ཐོས་ཀྱང་ཚིག་མི་གོ། བསམ་ཀྱང་དོན་མི་ཤེས། བསྒོམས་ཀྱང་
189



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གནས་ལུགས་ཀྱི་རྟོགས་པ་མི་སྐྱེ་བ་སྔོན་ཆོས་སྤང་སོགས་ལས་ངན་བྱས་
པའི་སྒྲིབ་པ་ཡིན་པས་དེའི་གཉེན་པོར་སྟོབས་བཞི་ཚང་བའི་བཤགས་པ་
དང༌། ཤེས་རབ་བསྐྱེད་པའི་ལྷ་འཕགས་པ་ འཇམ་ དཔལ་ དབྱངས་ལ་
གསོལ་བ་འདེབས་དགོས། གཉིས་པ་རིས་ཆད་བློ་ཡི་མི་ཁོམ་པ་བརྒྱད་ནི།
སྐྱོ་ཤས་ཆུང་ཞིང་སོགས། རིས་ཆད་ཅེས་པ་ནི། རང་གི་རྒྱུད་དང་ཐར་པ་
དང་ཐམས་ཅད་མཁྱེན་པའི་གོ་འཕང་གཉིས་རིས་སུ་གཅོད་པས་ན་རིས་
ཆད་ཅེས་གསུངས། དེའང་ངན་སོང་དང་འཁོར་བའི་ཉེས་པ་བཤད་དམ།
ཚེ་འདིའི་སྡུག་བསྔལ་ཅི་ལྟ་བུ་ལའང་སྐྱོ་ཤས་ཆུང་ཞིང་སྐྲག་པའི་བློ་གཏན་
ནས་མི་སྐྱེ་ན་ཆོས་ལ་འཇུག་པའི་རྒྱུ་ངེས་འབྱུང་གི་བློ་རྩ་བ་ནས་མི་སྐྱེ།
ཡང་དག་པའི་ཆོས་དང་བླ་མ་ལ་མོས་གུས་དང་དད་པའི་ནོར་དང་བྲལ་ན་
བསྟན་པའི་འཇུག་སྒོ་འགགས་ཏེ་ཐར་པའི་ལམ་དུ་མི་ཚུད། འཁོར་བའི་
བདེ་བ་ལ་འདོད་སྲེད་ཀྱི་ཞགས་པས་དམ་པོར་བཅིངས་ནས་དམ་པའི་
ཆོས་བྱེད་ལོང་མེད་པ་དང༌། ལུས་ངག་ཡིད་གསུམ་གྱི་ཀུན་སྤྱོད་ཤིན་ཏུ་
རྩུབ་པའི་རིགས་ཅན་རྣམས་ནི་ཡང་དག་པའི་བཤེས་གཉེན་དང་འཕྲད་ཀྱང་
དམ་པའི་ལམ་དུ་བསྒྱུར་དཀའ། མི་དགེ་སྡིག་པའི་ལས་དང་རྣམ་སྨིན་ལ་མི་
འཛེམ་པས་སྒོ་གསུམ་ཉེ་བར་མ་ཞི་བ་ནི་དམ་པའི་ཡོན་ཏན་དང་བྲལ་ཏེ་
ཆོས་ལས་ཕྱིར་ཕྱོགས། ཆོས་སྒོར་ཞུགས་ཀྱང་སྒོ་གསུམ་ཆོས་འགལ་གྱི་
ལས་བྱས་པ་ཐམས་ཅད་ལས་མཐའ་ལོག་ལམ་དུ་ཞུགས་པ་ཡིན་གསུངས་
པས་རང་རྒྱུད་ལ་ཡོན་ཏན་མཚན་ཉིད་པ་མི་སྐྱེ། སོར་བྱང་གི་ལམ་ལ་
ཞུགས་ནས་སེམས་བསྐྱེད་དང་སྡོམ་པ་ཉམས་ཤིང་འཆལ་ན་འགྲོ་ས་ངན་
190



སྔོན་འགྲོ་ཀུན་བཏུས།
སོང་ལས་མེད་པས་མི་ཁོམ་པའི་གནས་ལས་མི་ཐར། གསང་སྔགས་ཀྱི་
དབང་བཞི་ཐོབ་ཀྱང་བླ་མ་དང་མཆེད་གྲོགས་ལ་དམ་ཚིག་ཉམས་ཤིང་
རལ་བ་ན་རང་གཞན་ཕུང་ལ་སྦྱོར་བས་དངོས་གྲུབ་ཀྱི་སྐལ་བ་ཆད་པ་སྟེ་
རིས་ཆད་བློ་ཡི་མི་ཁོམ་པ་རྣམ་པ་བརྒྱད་ཅེས་བྱ་སྟེ། བདག་ལ་དམ་པའི་
ཆོས་ ཀྱི་འགལ་ཟླར་ལྷགས་པའི་ཚེ་བློ་སྣ་སོགས། དེ་ཡང་སྐྱོ་ཤས་ཆུང་
བའི་གཉེན་པོ་ནི། ཁམས་གསུམ་འཁོར་བ་གང་དུ་སྐྱེས་ཀྱང་སྡུག་བསྔལ་གྱི་
རང་བཞིན་ཡིན་ཚུལ་ཤེས་པར་བྱས་ནས་ངེས་འབྱུང་གི་བློ་བསྐྱེད། དད་མེད་
ཀྱི་གཉེན་པོ་ནི། ཆོས་དང་བླ་མའི་ཡོན་ཏན་ལ་ཡང་ཡང་བསམ་སྟེ་ཕྱིར་
མི་ལྡོག་པའི་དད་པ་བསྐྱེད། འདོད་སྲེད་ཀྱི་གཉེན་པོ་ནི། འཁོར་དང་
ལོངས་སྤྱོད་མི་རྟག་པར་སྒྱུ་མ་ལྟ་བུར་ཤེས་པས་ཆགས་ཞེན་གྱི་འཁྲི་བ་
གཅོད། ཀུན་སྤྱོད་ངན་པའི་གཉེན་པོ་ནི། སྒོ་གསུམ་ཞི་ཞིང་དུལ་བ་ལ་
བསྟེན་ནས་རང་སེམས་ཆོས་ཀྱིས་འདུལ། མཁས་པ་འགའ་ཞིག་གིས་ཀུན་
སྤྱོད་ངན་པ་ལ་གཉེན་པོ་མེད་གསུངས། མི་དགེ་སྡིག་སྤྱོད་ཀྱི་གཉེན་པོ་ནི།
ལས་རྒྱུ་འབྲས་ལ་ཡིད་ཆེས་ནས་སྡིག་པ་ལ་བཤགས་སྡོམ་བྱེད་དགོས།
ཆོས་ལ་སེམས་པ་བྲལ་ཞིང་ལས་མཐའ་ལོག་པའི་གཉེན་པོ་ནི། དམ་པའི་
ཆོས་ལ་འཕྲད་དཀའ་བའི་འདུན་པ་བསྐྱེད་དེ་སྒོ་གསུམ་ཆོས་འགལ་གྱི་
ལས་སྤང་དགོས། སོར་བྱང་གི་སྡོམ་པ་ཉམས་པའི་གཉེན་པོ་ནི། སོ་ཐར་གྱི་
སྡོམ་པ་ཉམས་ན་ཕྱིར་བཅོས་ནས་ཚུལ་ཁྲིམས་ཡང་དག་པར་བསྲུངས། ཇོ་
བོ་ རྗེ་ ལ་ པཎྜི་ ཏ་ གཅིག་ གིས། ཚུལ་ཁྲིམས་རྣམ་པར་དག་པའི་རྒྱུ་གང་
ལགས་ཞུས་པས། བྱང་ཆུབ་ཀྱི་སེམས་ཡིན་ཞེས་གསུངས་པ་སོགས་ཚུལ་
191



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཁྲིམས་ཀྱི་རྒྱུ་ལའང་བསླབ་པར་བྱ། བྱང་སེམས་ཀྱི་སྨོན་འཇུག་གཉིས་
ཉམས་ན་ཐུན་གྱི་དྲུག་ཆ་མ་འདས་གོང་དུ་བཤགས་ན་རྩ་ལྟུང་དུ་མི་འགྱུར་
བས་བཤགས་དགོས། དམ་ཚིག་རལ་བའི་གཉེན་པོ་ནི། སྔགས་སྡོམ་ཉམས་
ན་བྱང་སེམས་བཞིན་གཉེན་པོ་སླེབས་པ་དང་། སྔགས་རྒྱུད་རྣམས་ལས་ཇི་
སྐད་གསུངས་པ་བཞིན་བཤགས་སྦྱང་བྱས་ནས་དམ་ཚིག་བསྲུང་དགོས།
དེ་ལྟ་བུའི་དལ་བའི་རང་བཞིན་ཉེར་བཞི་དང་འབྱོར་པ་བཅུ་སྟེ་སུམ་ཅུ་སོ་
བཞི་པོ་འདི་རྣམས་རང་རྒྱུད་ལ་ལེགས་པར་བརྟགས་ནས་མི་ཚང་བར་
འདུག་ན་ཐབས་དུ་མས་འབད་ལ་ཚང་བར་བྱ། ཚང་བར་འདུག་ན་དགའ་བ་
བསྒོམ། དེ་ལྟར་དོན་ཆེན་པོ་རྙེད་པ་འདི་དེ་སྔ་སྔ་དྲོ་གཅིག་ཀྱང་དོན་མེད་
རེད་འདུག་པ་རེ་སྐྱོ། ད་མྱུར་དུ་འཇིག་ཅིང་སྙིང་པོ་མེད་པས་འདི་ལས་
ཡུན་གྱི་རྟེན་ཞིག་སྒྲུབ་པ་ལས་དོན་མེད་ཆུད་ཟོས་མི་བྱ་ཞེས་ཡང་ཡང་
བསམ་ལ་བློ་རྒྱུད་འགྱུར་བ་ཐོན་པའི་བར་དུ་ཅིས་ཀྱང་འབོད། འདིའི་གྲུབ་
འབྲས་བློ་ལ་སྔར་དང་མི་འདྲ་བའི་འགྱུར་བ་ཐོན་པ་དེ་ཡིན། དེ་ཆེ་ཆུང་
གང་རུང་མ་བྱུང་བར་གསལ་པོར་བསམ་དགོས་གསུངས། སྔོན་འགྲོ་ཐར་
ལམ་རབ་གསལ་སྐབས་བློ་ལྡོག་རྣམ་བཞི་གསུངས་པ་ལས། དལ་འབྱོར་
རྙེད་དཀའ་ཨུ་དུམ་ཝ་ར་འདྲ། །རྙེད་ན་དོན་ཆེན་ཡིད་བཞིན་ནོར་ལས་ལྷག
།འདི་འདྲ་རྙེད་པ་ད་རེས་ཙམ་ཞིག་ལ། །དོན་ཆེན་གཏན་གྱི་འདུན་མ་མི་
སྒྲུབ་པར། །དོན་མེད་ཆུད་ཟོས་གྱུར་པ་བདག་ཅག་ལ། །དཀོན་མཆོག་
ཀུན་འདུས་བླ་མས་ཐུགས་རྗེས་གཟིགས། །དལ་འབྱོར་དོན་ཡོད་བྱེད་
པར་བྱིན་གྱིས་རློབས། །ཞེས་གསུངས། གཉིས་པ་ཚེ་མི་རྟག་པ་ནི། ད་ལྟ་
192



སྔོན་འགྲོ་ཀུན་བཏུས།
ནད་དང་སོགས། ད་ལྟ་ལུས་ལ་འདུ་བ་རྣམ་བཞིའི་ནད་དང་སེམས་ལ་
སྡུག་བསྔལ་གྱི་ཚོར་བ་ཆེན་པོས་མ་གཟིར་ཞིང༌། གཞན་གྱི་བྲན་ཁོལ་
དང་གྲོགས་ངན་ལ་སོགས་གཞན་དབང་ཉིད་དུའང་མ་གྱུར་པས་རང་ཉིད་
ཀྱི་ལུས་སེམས་ལ་རང་དབང་ཐོབ་ཅིང་དམ་ཆོས་སྒྲུབ་པའི་རྒྱུ་རྐྱེན་རྟེན་
འབྲེལ་ལེགས་པར་འགྲིགས་པའི་དུས་འདིར། སྙོམས་ལས་ངང་དུ་དལ་
འབྱོར་ཆུད་ཟན་པར་གྱུར་ཏེ་འཆི་བ་གློ་བུར་དུ་སླེབས་པར་གྱུར་ན། རང་གི་
འཁོར་གཡོག་རྣམས་དང་། སྡིག་སྡུག་གི་སྒོ་ནས་བསགས་པའི་ལོངས་
སྤྱོད་དང་། ད་ལྟ་ཤིན་ཏུ་བརྩེ་བའི་གཉེན་ཉེ་དུ་སོགས་འབྲེལ་བ་རྣམས་ལ་
ཡུན་རིང་པོར་མི་འབྲལ་ཞིང་འགྲོགས་པར་ལྟ་བ་ལྟ་ཅི་སྨོས། དེར་མ་ཟད་
ཟས་གོས་སོགས་ཀྱིས་གཅེས་པར་བསྐྱངས་ཤིང་བདག་ཏུ་བཟུང་བའི་
ལུས་འདི་ཡང་ རིང་ པོར་ མི་ཐོགས་པར། མལ་ གྱི་ནང་ནས་ གོས་མེད་
གཅེར་བུར་ཕྱུང་སྟེ་ས་ཕྱོགས་སྟོང་པར་བསྐྱལ་ནས། ཝ་དང་བྱ་རྒོད་ཁྱི་
སོགས་ཀྱི་སྡེར་མོ་དང་སོ་ཡིས་ཤ་ལྤགས་འདྲད་ཅིང་འཇིགས་པའི་སྒྲ་དང་
བཅས་ནས་ཟ་བའི་དུས། རྣམ་པར་ཤེས་པ་སྲིད་པ་བར་མ་དོའི་ཡུལ་ན་ལས་
དཀར་ནག་འབའ་ཞིག་གི་རྗེས་སུ་འབྲང་ཞིང་འཇིགས་སྐྲག་གི་རྣམ་པ་བསམ་
གྱིས་མི་ཁྱབ་པའི་འཁྲུལ་སྣང་ཤིན་ཏུ་ཚབས་ཆེན་པོ་ལ་སྤྱོད་པར་འགྱུར་
བས། དུས་ད་ལྟ་ཉིད་དུ་རང་གཞན་གྱི་བློ་སྣ་དམ་པའི་ཆོས་ཕྱོགས་ལ་སྒྱུར་
ཅིག་ཅེས་སོགས་དེ་ལྟར་ནམ་འཆི་ཆ་མེད་ཡིན་པས་ཚེ་མཐར་ཐུག་པར་ཨེ་
འདུག་མི་ཤེས་ཐམས་ཅད་འདུག་ཤོམ་གྱི་ངང་ནས་འཆི་ཚུལ། རྒས་སམ་
གཞོན་པའི་སྐབས། ནམ་འཆི་ཆ་མེད། འཆི་རྐྱེན་ནི་མང་། ཟས་ཟོས་པས་
193



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད། །
ནད་རེད་ནས་ཤི་བ་སོགས་དཔེ་ལས་ངེས་མེད་སྣ་ཚོགས་བསམ་ནས། ད་
ལོ་ཡོད་ཀྱང་སང་ཕོད་གཤིན་གྲལ་དུ་ཡོད་ན་ཅི་མ། ལོ་སྟོད་གསོན་ཀྱང་ལོ་
སྨད་འཆི་འམ། དེ་བཞིན་དུ་ཟླ་སྟོད་ཟླ་སྨད་ནས་སྔ་དྲོ་ཕྱི་འཕྲེད་ཀྱི་བར་དུ་
ཇེ་ཐུང་ཇེ་ཐུང་བློ་སྣ་བསྟུང་ལ་བསམ། དེ་ཙམ་ཨེ་འཆི་འམ་སྙམ་ན་མི་འཆི་
བའི་གདེང་མེད་ཚུལ། འཆི་རྐྱེན་ངེས་པ་མེད་ལུགས། ཚེ་ཡི་འཕེན་པ་ཅི་
ཡོད་ཆ་མེད། ཐམས་ཅད་གསོན་དུ་རེ་བ་དང་མི་ཤི་བའི་འདུན་པ་བྱེད་
གྲབས་ཁོ་ནའི་ངང་དུ་འཆི་བ་ལས་མེད་ན། རང་གིས་རང་བསླུས་ཏེ་མི་འཆི་
སྙམ་པས་ཅི་བྱ། ད་དུང་མི་འཆི་སྙམ་དང་གློ་བུར་མི་འདོད་བཞིན་འཆི་བ་
ཐོག་ལྟར་འབབ་པ་ཡིན་སྙམ་དུ་ངེས་མེད་འདི་གཙོ་ཆེར་བསམ་ནས། མྱུར་
དུ་ཆོས་ཤིག་བྱ། འཆི་ཁར་དབུགས་སྣེ་རིང་ཐུང་སར་སླེབས་དུས་ཆོས་དྲན་
པས་མི་ཕན། ད་རེས་ནད་སོགས་རང་དབང་མེད་པ་ཅི་ཡང་མེད་སྐབས་
འདིར་ཆོས་ལ་ཅིས་མི་འབད་ སྙམ་ པའི་ བློ་སྣ་ཐུང་ཧ་ རེ་མ་སོང་བར་
བསམ་མོ་གསུངས། ཐར་ལམ་རབ་གསལ་ལས། འདུས་བྱས་ཐམས་ཅད་
མི་རྟག་གློག་བཞིན་གཡོ། །སྣོད་བཅུད་གང་ལ་བསམ་ཀྱང་འཇིག་པའི་
ཆོས། །འཆི་བར་ངེས་ཤིང་ནམ་འཆི་ཆ་མེད་ཀྱང༌། །རྟག་འཛིན་སེམས་
ཀྱིས་རང་མགོ་བསྐོར་ནས་སུ། །བག་མེད་ངང་དུ་གནས་པ་བདག་ཅག་ལ། །
དཀོན་མཆོག་ཀུན་འདུས་བླ་མས་ཐུགས་རྗེས་གཟིགས། །མི་རྟག་འཆི་བ་
དྲན་པར་བྱིན་གྱིས་རློབས། །ཞེས་གསུངས། གསུམ་པ་ལས་རྒྱུ་འབྲས་ནི།
དགེ་སྡིག་ལས་ཀྱི་སོགས། སྤྱིར་འཁོར་འདས་ཀྱི་སྣང་ཚུལ་ཐམས་ཅད་རྒྱུ་
འབྲས་རྟེན་འབྲེལ་བསླུ་མེད་ཀྱི་དབང་གིས་ཡིན་ཞིང་། ཁྱད་པར་བདེ་བ་ཕྲ་
194



སྔོན་འགྲོ་ཀུན་བཏུས།
རགས་ཐམས་ཅད་དགེ་འབྲས། མི་བདེ་བ་ཐམས་ཅད་མི་དགེ་བའི་འབྲས་
བུ་ལ་རག་ལས་ཏེ་རང་དབང་མེད་ཚུལ་བསམ་མོ། །བྱེ་བྲག་ཏུ་བསམ་པ་ནི།
སྤང་བྱ་མི་དགེ་བའི་ལས་བཅུ་དང༌། བསྒྲུབ་བྱ་དགེ་བའི་ལས་བཅས་རེ་
རེ་བཞིན། རྣམ་སྨིན་གྱི་འབྲས་བུ། བྱེད་པ་རྒྱུ་མཐུན་དང་མྱོང་བ་རྒྱུ་མཐུན་
གྱི་འབྲས་བུ། དབང་གི་འབྲས་བུ། སྐྱེས་བུ་བྱེད་པའི་འབྲས་བུའོ། །དེ་དག་
རིམ་བཞིན་མཐར་ཆགས་སུ་བསམ་མོ། །དེ་ཡང་དགེ་སྡིག་ལས་ཀྱི་རྣམ་
སྨིན་རང་ཉིད་ཀྱི་ཕྱི་བཞིན་འབྲངས་ཏེ། སྲིད་པ་ཐ་མ་པ་རྣམས་ལའང་སྨིན་
ཚུལ་དང་། ད་ལྟ་སེམས་ཅན་གྱི་བདེ་མི་བདེ་སྣ་ཚོགས་སངས་རྒྱས་ཀྱི་ཕྱག་
གིས་ཀྱང་མི་ཁེགས་པ་འདི་བཞིན་ལས་འབྲས་ནི་ནམ་ཡང་མི་བསླུ་བར་
ཡིད་ཆེས་བསྐྱེད་ལ་བསམ། དེས་ན་དགེ་སྡིག་གི་ལས་ཕྲ་མོ་ཡང་། རང་
བྱས་རང་ལ་སྨིན་པ་ལས་འོས་མེད་པས་སྨན་དང་དུག་གི་ནུས་པ་ལྟར། རང་
དོན་ཤེས་པས་བླང་དོར་འཆུག་མི་ཉན་ཚུལ་ནན་ཏན་བསམ་ཞིང་། རང་
དོན་སྒྲུབ་པ་ལ་ལས་རྣམས་བླང་དོར་ཚུལ་བཞིན་བྱ་བ་ལས་གཞན་མེད་
པར་ཐག་ཆོད་པའི་བར་ཏུ་བསམ་མོ་གསུངས། ཐར་ལམ་རབ་གསལ་
ལས། དཀར་ནག་ ལས་ འབྲས་ ནམ་ ཡང་ཆུད་མི་ཟ། །རྒྱུ་ འབྲས་ བསླུ་
བ་མེད་པའི་ལམ་འདི་ལས། །འཁོར་དང་མྱ་ངན་འདས་པའི་ཆོས་སུ་སྣང་།།
རང་བྱས་རང་ལ་སྨིན་པར་ངེས་ན་ཡང་། །ཚུལ་བཞིན་འཇུག་ལྡོག་མི་ནུས་
བདག་ཅག་ལ། །དཀོན་མཆོག་ཀུན་འདུས་བླ་མས་ཐུགས་རྗེས་གཟིགས།།
དགེ་སྡིག་བླང་དོར་བགྱིད་པར་བྱིན་གྱིས་རློབས། །ཞེས་གསུངས། བཞི་པ།
འཁོར་བའི་ཉེས་དམིགས་ཀྱི་ཁྲིད་ལ། ངན་སོང་གསུམ་དང༌། མཐོ་རིས་
ད95



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གསུམ་སྟེ་གཉིས་ལས། དང་པོ་ལ་ངན་སོང་གསུམ་ལས། དང་པོ་དམྱལ་
བ་ལ་སྡེ་ཚན་བཅོ་བརྒྱད་ལས། ཚ་དམྱལ་བརྒྱད་ནི། ཁྱད་པར་དམྱལ་བའི་
སོགས། དེ་ཡང་འཁོར་བ་གང་དུ་སྐྱེས་ཀྱང་སྡུག་བསྔལ་ཁོ་ན་ལས་བདེ་བ་
སྐད་ཅིག་ཙམ་ཡང་མེད་ལ། ཁྱད་པར་དུ་སྡུག་བསྔལ་ཤིན་ཏུ་ཆེ་བ་དམྱལ་
བའི་འཇིག་རྟེན་གྱི་ཁམས་ཉིད་དུ་སོན་པར་གྱུར་ན། གནས་དེ་དག་ཐམས་
ཅད་ཀྱི་གཞི་དང་འཁོར་ཡུག་ཀུན་མགར་གྱི་ལྕགས་བསྲེགས་ལྟ་བུ་ལས་
རྡོག་པ་བཞག་ས་ཙམ་གྱི་བདེ་བར་མངོན་པ་ཡང་མེད་པར་མེ་ལྕེ་འབར་བའི་
ཀློང་ཤིན་ཏུ་དབལ་ཚ་བ་ཁོ་ན་ཡིན་ཏེ། ཡང་སོས་ཞེས་བྱ་བ་ནི། ལྕགས་
བསྲེགས་ཀྱི་ས་གཞིར་འདག་མེ་འབར་བའི་ཀློང་དུ་དམྱལ་བའི་སེམས་ཅན་
གྲངས་མེད་ལྷན་གཅིག་ཏུ་འདུས་ཏེ། ཕན་ཚུན་ཐམས་ཅད་ཀྱང་དགྲ་མི་ཤ་
བོ་མཐོང་བ་ལྟར་ཁོང་ཁྲོའི་སེམས་ཀྱིས་མཚོན་ཆ་བརྡེག་རེས་འབའ་ཞིག་བྱེད་
པས་ཐམས་ཅད་མཚོན་གྱིས་མགོ་ལུས་རྣམས་འདྲལ་ཞིང་ཤི། ནམ་མཁའ་
ལས་ཡང་སོས་པར་གྱུར་ཅིག་ཅེས་པའི་སྒྲ་གྲགས་མ་ཐག་ཐམས་ཅད་ཡང་
སོས་ནས་སྔར་བཞིན་ འཐབ་པས་སྡུག་བསྔལ་བ་དང༌། ཐིག་ནག་ནི།
གཤིན་ རྗེའི་ལས་མཁན་འཇིགས་ སུ་རུང་བ་རྣམས་ ཀྱིས་ དམྱལ་བའི་
སེམས་ཅན་དེ་དག་གི་ལུས་མགལ་དུམ་བཞིན་དུ་བསྐྱེལ་ཏེ་སྤྱི་བོ་ནས་རྐང་
མཐིལ་གྱི་བར་ཐིག་ནག་པོ་བཞི་བརྒྱད་བཅུ་དྲུག་སུམ་ཅུ་སོ་གཉིས་ལ་
སོགས་པ་བཏབ་ནས་ལྕགས་ཀྱི་སོག་ལེ་མེ་འབར་བས་སྤྱི་བོ་ནས་རྐང་
མཐིལ་ལ་ཐུག་གི་བར་གཤག་ཅིང་འདྲལ་བ་དང་།
དེ་མ་ཐག་སླར་འབྱར་བ་ཡང་ཡང་གཤག་པས་སྡུག་བསྔལ་བ་དང་། བསྡུས་
196



སྔོན་འགྲོ་ཀུན་བཏུས།
འཇོམས་ནི། ལྕགས་བསྲེགས་ཀྱི་གཏུན་ཆེན་པོ་ཡུལ་ལྗོངས་ཙམ་པ་རེའི་
ནང་དུ་དམྱལ་བའི་སེམས་ཅན་གྲངས་མེད་པ་བླུགས་ནས། ལྕགས་གྱི་ཐོ་
ལུམ་ཆེན་པོ་མེ་འབར་བས་ཏིལ་བཞིན་དུ་འཚིར་ཞིང་བརྡུང་བ་དང་། ལུང་
པ་ཕན་ཚུན་གྱི་རི་ཐམས་ཅད་སྔར་རང་གིས་གང་བསད་པའི་སྲོག་ཆགས་
ར་ལུག །རི་དྭགས་ལ་སོགས་མགོ་བརྙན་དུ་གྱུར་པའི་རྭ་རྩེར་མེ་འབར་
བས་རྡུང་ཁ་བཀྱེ་བའི་བར་དུ་ཕྱེ་མར་འཐག་ཀྱང་དེ་མ་ཐག་སོས་ནས་ཡང་
འཇོམས་པ་སོགས་སྡུག་བསྔལ་བ་དང༌། ངུ་འབོད་ནི། སྒོ་མེད་པའི་ལྕགས་
བསྲེགས་ཀྱི་ཁང་ཁྱིམ་མེ་འབར་བའི་ནང་དུ་འཚེད་ཅིང་འོ་དོད་འབོད་པས་
སྡུག་བསྔལ་བའོ། །ངུ་འབོད་ཆེན་པོ་ནི། གཤིན་རྗེ་རྣམས་ཀྱིས་ཐོ་བ་ལ་
སོགས་པས་བརྡེག་ཅིང་ལྕགས་ཀྱི་ཁྱིམ་མེ་འབར་བ་ཉིས་རིམ་དུ་བཅུག་
ནས་སྒོ་ཕྱི་ནང་གཉིས་ཀ་ལྕགས་ཞུན་གྱིས་ཞལ་བ་བྱས་ཤིང་། མེའི་དུ་བ་
མཆེད་པས་མུན་ནག་འཐུམས་པོར་སྒོ་ནང་མ་ལས་ཐར་ཀྱང་ཕྱི་མ་ལས་མི་
ཐར་སྙམ་དུ་འོ་དོད་དྲག་པོ་འབོད་པས་སྡུག་བསྔལ་བའོ། །ཡིད་བཞིན་མཛོད་
ལས། ངུ་འབོད་ཆེན་པོ་དང༌། ངུ་འབོད་ཅེས་གསུངས། ཚ་བ་ནི་མེ་འབར་
བའི་ལྕགས་ཀྱི་གསལ་ཤིང་རྩེ་གཅིག་པ་སོགས་དང་མདུང་ཐུང་གིས་ལུས་
ཐལ་མར་འབིགས་པས་སྡུག་བསྔལ་བའོ།།བདེན་གཉིས་ཤིང་རྟ་ལས། ཚ་
བ་ནི་ལྕགས་ཀྱི་གསལ་ཤིང་འབར་བས་ལུས་ཀྱི་གཞུང་འབིགས་ཤིང་ཀླད་
པར་ཐལ་མར་འབྱིན་ལ། དབང་པོའི་སྒོ་དང་བ་སྤུའི་བུ་ག་ཐམས་ཅད་
ནས་མེ་འབྱུང་བའོ། །ཡང་སླ་ང་ རབ་ཏུ་འབར་བར་བསྲེགས་པ་དང༌།
ལྕགས་ཀྱི་གཞི་ཀུན་ནས་འབར་བ་ལ་གན་རྐྱལ་དུ་བསྙལ་ནས་ལྕགས་ཀྱི་
197



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཐོ་བ་འབར་བས་བརྡུང་བའོ། །ཞེས་གསུངས་པ་དང༌། ལག་ལེན་འདེབས་
པ་ལས། ཚ་བ་ནི་ལྕགས་ཀྱི་ཡོལ་གོར་ཁྲོ་ཆུ་འབར་བར་འཚོད་ཅིང་། སྟེང་དུ་
འཐོན་པའི་རེས་ལ་མགོ་ལ་ཐོ་ལུམ་བསྣན་ནས་དྲན་པ་ཉམས་པའང་བདེ་
བར་བསྒོམ་པས་སྡུག་བསྔལ་ལོ། །ཞེས་གསུངས། རབ་ཏུ་ཚ་བ་ནི། ཡོན་
མཛོད་འགྲེལ་ཆུང་གསེར་གྱི་ཐུར་མ་ལས། མདུང་ཐུང་རྩེ་གསུམ་པས་
ལུས་ཀྱི་གཞུང་མས་ནས་གྱེན་དུ་འབིགས་པས་ཕྲག་གོང་གཉིས་དང་ཀླད་
པར་ཟིངས་འཐེན་ཏེ། ཕྱི་ནས་ལྕགས་བསྲེགས་ལེབ་མོའི་ཐག་པས་དཀྲིས་
ཤིང་། ཁྲོ་ཆུ་ཁོལ་མའི་ནང་དེར་འཚོད་པ་དང་བཅས་པའོ། །ཞེས་གསུངས།
ལག་ལེན་འདེབས་པ་ལས། རབ་ཏུ་ཚ་བ་ནི། ལྕགས་ཁྱིམ་འབར་བའི་ནང་
དུ་གསལ་ཤིང་རྩེ་གསུམ་པས་ཕྲག་པ་གཉིས་དང་སྤྱི་བོ་ལ་ཐལ་མར་
འབིགས་ཤིང་། ལྕགས་བསྲེགས་ཀྱི་སྣམ་བུས་ལུས་ལ་དཀྲིས་པས་ཤིན་ཏུ་
སྡུག་བསྔལ་ལོ། །ཞེས་ གསུངས། མནར་མེད་ནི། ལྕགས་ཁྱིམ་མེ་འབར་
བ་ཉེ་འཁོར་ལྷག་པ་བཅུ་དྲུག་གིས་བསྐོར་ཞིང་ཀུན་ནས་རབ་ཏུ་ཚ་བའི་
མེས་ལུས་མར་མེའི་སྡོང་བུ་ལྟར་བསྲེགས་ཤིང་འོ་དོད་འབོད་པའི་སྒྲ་
ཙམ་ལས། མེ་དང་ལུས་གཉིས་སུ་མེད་ཅིང་སོ་སོར་བལྟར་མི་མངོན་པ་
སོགས་དམྱལ་བ་གཞན་བདུན་པོའི་སྡུག་བསྔལ་ཡང་ཚང་ཞིང་མྱོང་དགོས་
པའོ། །དེ་ལྟར་ཚ་བའི་དམྱལ་བ་བརྒྱད་ཚན་གཅིག་ཡོད་པ་བློ་ལ་བླང་ཞིང་
བསམ་མོ། །གྲང་དམྱལ་བརྒྱད་ནི། གངས་རི་སྟུག་པོའི་སོགས། སྤྱི་མཐུན་
དུ་གཞི་དང་འཁོར་ཡུག་ཐམས་ཅད་གངས་རི་སྟུག་པོའི་འདབས་འབྱོར་དང་
ཆབ་རོམ་ཆུ་འཁྱགས་ཀྱི་ཁྲོད། དེ་ཡང་གཅོང་རོང་ཡ་ང་བའི་གནས་རྣམས་
1



སྔོན་འགྲོ་ཀུན་བཏུས།
སུ་ཉིན་མཚན་གྱི་དབྱེ་བ་མེད་པར་རྟག་ཏུ་ཁ་བ་བུ་ཡུག་འབའ་ཞིག་
འཚུབས་པས་ལུས་སྦྲེབས་པ་དེར། བྱིས་པ་བཙས་མ་ཐག་པ་ལྟ་བུའི་ལུས་
ལ་གྲང་བའི་རེག་བྱ་བཟོད་དཀའ་བའི་སྟེང་དུ་རླུང་གིས་བཏབ་པའི་རྐྱེན་གྱིས་
ལུས་གྱི་ལང་ཚོ་གཞོན་ཤ་ཆགས་པ་ལ་ཆུ་བུར་ཐོལ་གྱིས་བྱུང་བ་ནི་ཆུ་བུར་
ཅན་དང་། ཆུ་བུར་དེ་དག་ལྷག་པར་གྲང་བས་རྡོལ་ནས་རྨར་སོང་བ་ན་ཆུ་
བུར་ རྡོལ་ བ་ ཅན། སྨྲེ་སྔགས་རྒྱུན་མི་ཆད་པར་འདོན་པ་ཨ་ཆུ་ཆུ་ཟེར་ བ་
དང༌། དེའང་ཚོར་བ་ཤིན་ཏུ་གྲང་བའི་སྡུག་བསྔལ་བརྣག་ཅིང་བཟོད་པར་
དཀའ་བ་ཡིས། ལུས་ཟུངས་ཀྱིས་རབ་ཏུ་བཏང་ཞིང་ཟད་ནས་འཆི་ཁའི་
ནད་པ་བཞིན་དུ་སྐད་ཀྱི་གདངས་ཆག་པས་ཤུགས་རིང་གིས་ཀྱེ་ཧུད་འདོན་
ཅིང་སྨྲ་བ་ནི་ཀྱེ་ཧུད་འདོན་པ་དང༌། གྲང་བའི་ཟུག་ངུ་མི་བཟོད་པར་སོ་
འཐམས་ཏེ་སྐད་མི་ཐོན་པ་སོ་ཐམ་ཐམ་པ་དང༌། ཕྱི་ཡི་པགས་པ་མདོག་
སྔོན་པོར་སོང་ནས་བཞི་ཚལ་དུ་འགས་པ་ཨུཏྤལ་ལྟར་གས་པ་དང༌། ནང་
གི་ཤའུ་དམར་པོ་ཐོན་པ་ཡང་ཤིན་ཏུ་གྲང་ནས་བརྒྱད་ཚལ་དུ་གས་པ་པདྨ་
ལྟར་གས་པ་དང༌། དེ་ལས་ཀྱང་ལྷག་པར་གྲང་བས་དམར་ནག་ཏུ་གྱུར་པ་
བཅུ་དྲུག་དང་། སུམ་ཅུ་སོ་གཉིས་ལ་སོགས་གྲངས་མེད་པར་འགས་ཏེ་པདྨ་
ཆེན་པོ་ལྟར་གས་པའོ། །དེ་ལྟར་གས་པའི་རྨ་ནང་དུ་སྲིན་བུ་ལྕགས་ཀྱི་མཆུ་
ཅན་མང་པོ་ཞུགས་ནས་ཟ་ཞིང་གྲང་བའི་སྡུག་བསྔལ་མི་འདྲ་བའི་མྱོང་
ཚུལ་བརྒྱད་ལ་མིང་བརྒྱད་དུ་ཆགས་པའོ།།ལག་ལེན་འདེབས་པ་ལས་ནི།
ཆུ་བུར་ཅན། ཆུ་བུར་རྡོལ་བ། སོ་ཐམ་པ། ཨ་ཆུ། ཀྱེ་ཧུད་འདོན། ཨུཏྤལ་
ལྟར་གས། པདྨ་ལྟར་གས། པདྨ་ལྟར་ཆེན་ཞེས་དང༌། མཁས་འཇུག་སྡོམ་
199



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བྱང་ལས། ཨ་ཆུ་ཀྱེ་ཧུད་སོ་འཐམ་པ། །ཆུ་བུར་ཅན་དང་ཆུ་བུར་རྡོལ།།
པདྨ་པད་ཆེན་ལྟར་གས་པ། །ཨུཏྤལ་ལྟར་གས་གྲང་དམྱལ་བརྒྱད། །ཅེས་
དེ་ ལྟར་ཚ་དམྱལ་དང་ གྲང་དམྱལ་གྱི་གོང་འོག་གོ་རིམ་མི་འདྲ་བར་
གསུངས་པས་ཚེ་ཚད་ཀྱང་དེ་ལྟར་རང་རང་གི་གཞུང་ལས་ཤེས་པར་བྱའོ། །
ཉེ་འཁོར་ལྷག་པ་བཅུ་དྲུག་ནི། དེ་བཞིན་སྤུ་གྲིའི་སོགས། ཚ་དམྱལ་བརྒྱད་
ཀྱི་འཁོར་དུ་ཕྱོགས་བཞི་སོ་སོ་ན་ཡོད་པར་བཤད་ལ། དེ་བཞིན་སྤུ་གྲིའི་
ཐང་ལ་མཚོན་ཆ་སྣ་ཚོགས་རྩྭ་ལྟར་སྐྱེས་པས་རྐང་པ་གཤག་པ་དང་། རལ་
གྲིའི་ཚལ་དུ་ལྕགས་ཀྱི་སྡོང་པོ་ལ་རལ་གྲི་མང་པོ་ལོ་མ་ལྟར་སྐྱེས་པ་རླུང་
གིས་བསྐྱོད་པས་ལུས་ལ་བཅད་གཏུབས་བྱེད་པ་དང་། རོ་མྱགས་ཀྱི་འདམ་
ནི་མི་རོ་སོགས་རོ་རུལ་པ་འབའ་ཞིག་གི་འདམ་དུ་ཚུད་དེ་སྡུག་བསྔལ་བ་
དང༌། ཐལ་ཚན་གྱི་ཆུ་བོ་རབ་མེད་ནི་འདག་མེ་རབ་ཏུ་འབར་བའི་ཀློང་དུ་
ཚུད་དེ་ཤིན་ཏུ་སྡུག་བསྔལ་བའོ། །དེ་ལྟར་མནར་མེད་པའི་ཉེ་འཁོར་བ་
ལྷག་པ་བཅུ་དྲུག་དང་། འགྱུར་བ་ཅན་ཞེས་པ་ནི། ཁ་ཅིག་གིས་ཤལ་མ་རིར་
བཞེད། ཉི་ཚེ་བ་ནི། འགྱུར་བ་ཅན་སོགས། སྡུག་བསྔལ་རྣམ་པར་འགྱུར་
བ་ཅན། སྒོ་དང་། ཀ་བ་དང་། སྐད་གཉིས་ཤན་སྦྱར་ལས། ཕྲུ་བ་སྟེ་རྫ་མ་
སོགས་སྐམ་པར་མི་བསྲེག་ཅིང་ནང་དུ་ཇ་སོགས་བསྐོལ་སྣོད་དོ། །ཞེས་
གསུངས། ཐབ་དང་། ཐག་ པ་སོགས་ཡོ་བྱད་ ཇི་ སྙེད་པ་དང༌། དེ་ལྟར་
བེམ་པོ་ཕལ་ཆེར་ལ་རྣམ་ཤེས་ཞུགས་ནས་དུས་རྟག་ཏུ་སྡུག་བསྔལ་གྱི་
ཁུར་ཆེན་པོས་སེམས་ཀྱི་ཐོག་ཏུ་བཀོལ་ཞིང་ཉེར་ལེན་ཚོར་བ་རྩུབ་མོ་ཉིན་
རེ་བཞིན་རྒྱུན་དུ་སྤྱོད་པའི་ཉི་ཚེ་བའམ་གློ་བུར་འགྱུར་བའི་སྡུག་བསྔལ་ཕན་
200



སྔོན་འགྲོ་ཀུན་བཏུས།
ཚུན་ཉམས་སུ་མྱོང་བ་ཞེས་བྱ་སྟེ། ཀུན་མཁྱེན་ཆེན་པོས། ཁ་ཅིག་གིས་ཚེ་
ཉི་མ་རེ་ལས་མེད་པས་ཉི་ཚེ་བ་ཞེས་འདོད་ཀྱང་། མི་འཐད་དེ། ལྕགས་ཀྱི་
ཁྱིམ་དུ་སྐྱེས་བའི་རབས་ལས། ད་དུང་ཡང་ནི་མང་པོ་ཞིག །ཕྱིར་ཡང་
དམྱལ་བ་འདིར་གནས་སོ། །ཞེས་སོ། །ཁ་ཅིག་གིས་གཅིག་པུར་གྲོགས་
མེད་པའི་ཕྱིར་ཉི་ཚེ་བའོ་ཞེས་འདོད་པའང་མི་འཐད་དེ། སྔོན་གྲོ་བཞིན་
སྐྱེས་ཀྱིས་གཙུག་ལག་ཁང་དུ་དགེ་སློང་ལྔ་བརྒྱ་ཙམ་གནས་པ་གཟིཊ་པ་
བཞིན་ནོ། །ཞེས་གསུངས། དེ་ལྟར་དམྱལ་གནས་རྣམ་གྲངས་བཅོ་བརྒྱད་
པོ་གང་ལས་འབྱུང་བའི་རྒྱུ་ཡི་གཙོ་བོ་ཞེ་སྡང་དྲག་པོའི་ཀུན་སློང་ཡིན་པས།
དེས་ན་དུག་གསུམ་གྱི་ཀུན་སློང་ངན་པ་སྐྱེས་པའི་ཚེ། སྐད་ཅིག་དེ་མ་ཐག་
ཏུ་དེའི་རྒྱུན་བཅད་དེ་བློ་སྣ་དམ་པའི་ཆོས་ཕྱོགས་ལ་སྒྱུར་ཅིག་སོགས། ་
༈ གཉིས་པ་ཡི་དྭགས་ཀྱི་སྡུག་བསྔལ་བཤད་པ་ལ་གཉིས་ལས། བྱིང་
གནས་ ལ་ སྤྱི་ མཐུན་གྱི་སྡུག་བསྔལ་ནི། དེ་ བཞིན་ ཕོངས་ ལ་ སོགས།
དམྱལ་བའི་སྡུག་བསྔལ་དེ་བཞིན་དུ་ཡི་དྭགས་ཀྱི་གནས་ནའང་སྤྱི་མཐུན་
གྱི་སྡུག་བསྔལ་ནི། ཟས་སྐོམ་གྱིས་དབུལ་ཞིང་ཕོངས་ལ་རྡོ་གསེག་དང་
ཚེར་མ་ལ་སོགས་པའི་ས་ཕྱོགས་ཤིན་ཏུ་ཉམ་མི་དགའ་བའི་ཡུལ་དུ།
བཟའ་བཏུང་དང་ལོངས་སྤྱོད་ཀྱི་དངོས་པོ་རྣམས་མིང་ཡང་མི་གྲགས་པར་
གྱུར་ན་མྱོང་བ་ལྟ་ཅི་སྨོས། ཟས་དང་སྐོམ་ལོ་བཅུ་གཉིས་ཙམ་དང་ཟླ་བ་མང་
པོའི་བར་ལའང་མི་རྙེད་པས་ཤིན་ཏུ་བཀྲེས་ཤིང་སྐོམ་པས་གདུང་བ་དང་།
ཡི་དྭགས་རྣམས་ཀྱི་ལུས་ནི་པགས་རུས་གཉིས་ཀྱི་བར་ན་ཤ་མེད་པས་རེད་
ཅིང་སྒེམ་པ་ལས་ལྡང་བའི་ནུས་སྟོབས་ཙམ་ཡང་ཉམས་ཤིང་ཤིན་ཏུ་སྡུག་
201



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བསྔལ་བའོ། །དེ་ལ་ནང་གསེས་ སུ་དབྱེ་ན། ཕྱིའི་སྒྲིབ་པ་ཅན། ནང་གི་
སྒྲིབ་པ་ཅན། སྒོས་ཁུར་གྱི་སྒྲིབ་པ་ཅན་གསུམ་མོ། །མཁའ་ལ་རྒྱུ་བ་ནི།
བཙན་དང་རྒྱལ་པོ་འདྲེ་ལ་སོགས་པ་རྣམས་ཏེ། དེ་ དག་ ཀྱང་རྟག་ཏུ་
འཇིགས་སྐྲག་འཁྲུལ་སྣང་གི་སྡུག་བསྔལ་འབའ་ཞིག་ལ་སྤྱོད་དགོས་པའོ། །
དེ་ལྟ་བུ་གང་ལས་འབྱུང་བའི་རྒྱུ་ཡི་གཙོ་བོ་ནི་སེར་སྣ་དང་འཇུར་འགེགས་
ཡིན་པས་རང་གིས་ཀྱང་དེ་ལྟ་བུའི་ལས་དུ་མ་བསགས་ཟིན། དེར་སྐྱེས་པ་
རྣམས་ལ་སྙིང་རྗེ་བསྒོམ་དགོས་སོ། །
གསུམ་པ་དུད་འགྲོ་ལ་གཉིས་ལས། བྱིང་ན་གནས་པ་ནི། གཅིག་ལ་སོགས།
ཕྱིའི་རྒྱ་མཚོ་ཆེན་པོའི་ཀློང་རྣམས་དང་ཆུ་གཏེར་ཆེན་པོ་བཞིའི་ཁྱོན་ལ་གནས་
པ་སྟེ། དེ་ཡང་སྔོན་གྱི་གཏི་མུག་ལ་གོམས་པའི་མཐུས་གླེན་རྨོངས་ཀྱི་སྡུག་
བསྔལ་ཡོད་པ་གཞིར་བཞག་ལ། བྱེ་བྲག་ཏུ་ཚ་གྲང་བཀྲེས་སྐོམ་ལ་སོགས་
དཔག་ཏུ་མེད་ཅིང་། ཕན་ཚུན་སྦྲུལ་དང་ཆུ་སྲིན་སོགས་ཆེ་བས་ཆུང་བ་
རྣམས་ཁྱུར་མིད་བྱེད་ཅིང་ཟ། ཆེ་བ་ལའང་རྣམ་གྲངས་མང་སྟེ། ཇི་སྐད་དུ།
དཔག་ཚད་བརྒྱ་བའི་ཞིང་ལྡན་པའི། །ཏི་མིད་ཅེས་བྱའི་ཉ་མིད་ཡོད། །དེ་
མིད་པ་ཡི་ཉ་མིད་ཡོད། །དེ་ཡང་མིད་པའི་ཉ་མིད་ཡོད། །ཅེས་གསུངས།
ཆུང་ངུས་ཆེན་པོ་འབིགས་པ་ལ་སོགས་པའི་གླིང་བར་མུན་ནག་གི་རྒྱ་མཚོ་
ན་ཡོད་པ་རྣམས་ནི་རང་གི་ཡན་ལག་བརྐྱང་བསྐུམ་ཙམ་ཡང་མི་མཐོང་
ཞིང༌། བཤད་མ་ཐག་པ་ལྟར་གཅིག་ལ་གཅིག་གིས་ཟ་བར་བྱེད་པ་ལ་
སོགས་པའི་སྡུག་བསྔལ་དཔག་ཏུ་མེད་དོ། །ཁ་འཐོར་བ་ནི། གསོད་པའི་
འཇིགས་པ་སོགས། མིས་བདག་ཏུ་མ་བཟུང་བ་བྱ་དང་རི་དྭགས་སོགས་
202



སྔོན་འགྲོ་ཀུན་བཏུས།
གཅིག་གིས་གཅིག་ཟ་སྟེ། ཁྲས་བྱིལུ བྱིའུས་འབུ་ཟ་བ་ལ་སོགས་པ་དང་།
རྔོན་པ་དང་གཅན་གཟན་ལ་སོགས་པས་གསོད་པའི་འཇིགས་པ་ཆེ་ཞིང་།
རྟ་སོགས་མིས་བདག་ཏུ་བཟུང་བ་རྣམས་ལ་བཀོལ་ཞིང་སྤྱོད་པས་ཉམ་
ཐག་ལ་བླང་དོར་གྱི་གནས་མི་ཤེས་པར་རྨོངས་པ་སོགས་ཕ་མཐའ་མེད་པའི་
སྡུག་བསྔལ་གྱིས་མནར་ཞིང་གཟིར་བའི་ཚུལ་རྣམས་བློ་ལ་བླངས་ནས་
སྔར་བཞིན་བསྒོམ།དེར་སྐྱེ་བའི་རྒྱུའམ་ས་བོན་ནི་བླང་དོར་གྱི་གནས་མི་ཤེས་
པའི་གཏི་མུག་མུན་པར་འཁྱམས་པ་བདག་གི་བློ་སྣ་མྱུར་དུ་སོགས། །
༈ གཉིས་པ་མཐོ་རིས་གསུམ་གྱི་སྡུག་བསྔལ་ནི། ཟག་བཅས་ཀྱི་དགེ་
བས་མཐོ་རིས་གསུམ་དུ་སྐྱེས་ཀྱང་། མཁས་འཇུག་རྩ་བ་ལས། འཁོར་
བའི་བདེ་བ་ལྟར་སྣང་བ་ཐམས་ཅད་ཀྱང་མཐར་འགྱུར་བའི་སྡུག་བསྔལ་
དང༌། ཚ་གྲང་བཀྲེས་སྐོམ་ནད་སོགས་ངོ་བོ་ཉིད་ཀྱིས་སྡུག་བསྔལ་བ་སྡུག་
བསྔལ་གྱི་སྡུག་བསྔལ་དང༌། ཟག་བཅས་ཀྱི་ཕུང་པོ་མཐའ་དག་སྲིད་པ་ཉེ་
བར་ལེན་པའི་རྒྱུ་ཡིན་པས་ཁྱབ་པ་འདུ་བྱེད་ཀྱི་སྡུག་བསྔལ་དང་གསུམ་
པོས་ བཅིངས་ པའི་ ཕྱིར་ རོ། །ཞེས་ གསུངས། དེ་འདྲའི་ འཁོར་ བ་ སྡུག་
བསྔལ་གྱི་རང་བཞིན་ལ་བདེ་བར་སེམས་པའི་རང་སེམས་ཕྱིན་ཅི་ལོག་
འདི། ཇི་ལྟར་སྐྱིད་ཀྱང་མི་ངོམས། ཇི་ལྟར་སྡུག་ཀྱང་མི་སྐྱོ་བས་འཁོར་བ་
ལས་མ་ཐར་བར་སྡུག་བསྔལ་གྱི་འདམ་དུ་ཚུད་པའི་རང་མཚང་ནན་ཏན་
བསམ་ཞིང་། འཁོར་བ་འདིར་སྐྱེ་ཤིའི་ཁ་བརྒྱུད་པའི་སྡུག་བསྔལ་ཚད་མེད་
མཐའ་མེད་མྱོང་བ་ལ་ཤིན་ཏུ་ཡིད་དབྱུང་ནས་ད་རེས་གཏན་དུ་བདེ་བའི་གོ་
འཕང་བསྒྲུབ་པར་བྱའོ་སྙམ་དུ་བསམ་མོ། །ཞེས་གསུངས། ཐར་ལམ་རབ་
203



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གསལ་ལས། བཟོད་པར་དཀའ་བའི་སྡུག་བསྔལ་མང་དང་ལྡན། །བདེ་
བར་སྣང་བའི་ཡིད་བསླུས་འགྱུར་བ་ཅན། །ཟག་བཅས་ཕུང་པོ་མཐའ་དག་
སྡུག་བསྔལ་རྒྱུ། །ཁམས་གསུམ་འཁོར་བ་མེ་ཡི་འོབས་འདྲ་ཡང་། །དེ་
ལྟར་མི་ཤེས་ཆགས་ལྡན་བདག་ཅག་ལ། །དཀོན་མཆོག་ཀུན་འདུས་བླ་
མས་ཐུགས་ རྗེས་ གཟིགས། །ངེས་འབྱུང་བསམ་ པ་སྐྱེ་བར་བྱིན་ གྱིས་
རློབས། །ཞེས་ གསུངས། དེ་ལྟར་ བློ་ལྡོག་རྣམ་པ་བཞིས་བློ་ལེགས་པར་
སྦྱངས་ཏེ་དངོས་གཞི། ཐུན་མོང་མ་ཡིན་པའི་སྒོར་འཇུག་པ་ལ་ནི༑ དབང་
བཞི་ཡོངས་སུ་རྫོགས་པ་ཐོབ་ཅིང་དབང་སྲོག་དམ་ཚིག་གིས་བཟུང་སྟེ།
ཁྱད་པར་གྱི་སྔོན་འགྲོའི་སྒོ་ནས་སྐུ་གསུམ་དང་སེམས་རིག་གི་སྣ་ཁྲིད་དེ་
གཟོད་ཉམས་ཁྲིད་དམར་བཅིངས་སུ་བྱེད་པའི་ཚེ། དལ་འབྱོར་གྱི་རྟེན་ལ་
སྙིང་པོ་ལེན་ཚུལ་ནི། སངས་རྒྱས་ལས་ཀྱང་འཕྲད་པར་དཀའ་བ་གསང་
སྔགས་རྡོ་རྗེ་ཐེག་པ་ཡིན་པས། དེ་ཡང་བསྒྲུབ་བྱ་སངས་རྒྱས་ཀྱི་གོ་འཕང་
དེ་ལ་ཆོས་གཟུགས་གཉིས་ཡོད། སྒྲུབ་ཚུལ་ལ་རིང་ལམ་རྒྱུའི་ཐེག་པ། ཉེ་
ལམ་སྔགས་ཀྱི་ཐེག་པ། མྱུར་ལམ་མཐར་ཐུག་འོད་གསལ་རྫོགས་པ་ཆེན་པོའི་
ལམ་དང་གསུམ་དུ་བཞེད་ལ། འདིར་ནི་ཆོས་གཟུགས་གཉིས་དངོས་སུ་
ལམ་དུ་བྱེད་པ་ཁྲེགས་ཆོད་དང་ཐོད་རྒལ་གཉིས། སྐྱེ་འཆིའི་མཚན་འཛིན་གྱི་
རྟོག་པ་དབྱིངས་སུ་གྲོལ་ནས་འཆི་མེད་གཉུག་མའི་སེམས་མངོན་དུ་གྱུར་
པ་དང༌། འཁོར་བའི་རྒྱུ་ཀུན་འབྱུང་ལས་དང་ཉོན་མོངས་པ་ལམ་བདེན་དུ་
ཤར་བ་དང་། འབྲས་བུ་སྡུག་བསྔལ་གྱི་བདེན་པ་འགོག་བདེན་དུ་སད་དེ་
དེའི་ངོར་སྣང་སྲིད་དག་པ་རབ་འབྱམས་སུ་ཤར་བ་ནི་རང་རང་གི་མི་
204



སྔོན་འགྲོ་ཀུན་བཏུས།
མཐུན་ཕྱོགས་ཀྱིས་བརྫི་མི་ནུས་ཤིང་རང་ས་ཟིན་པས་ན་ཐུན་མོང་མ་ཡིན་
པའི་བློ་ལྡོག་རྣམ་བཞི་རྒྱུད་ལ་སྐྱེ་བའི་ཚད་ཡང་དག་ཏུ་བཞེད་པ་ཡིན་ལ། དེ་
ཡང་བློ་ལྡོག་རྣམ་བཞིས་བློ་སྦྱངས་ཁུལ་བྱས་ཀྱང་ཕུགས་སྙོག་ས་ཅི་ཡང་
མེད་པ་དང་འདི་མི་འདྲ་གསུངས། དེ་ནས་ཐར་པའི་ཕན་ཡོན་དྲན་ཏེ་དེའི་རྒྱུ་
འབྲས་ལ་དགའ་སྤྲོ་བསྐྱེད། མཐུན་རྐྱེན་དགེ་བའི་བཤེས་གཉེན་བསྟེན་ཚུལ་
ནི། ནོར་ཅི་ཡོད་འབུལ་བའི་སྙིང་ཁམས། ལས་ཆོས་སུ་མཐོང་བའི་དད་པ།
བཀའ་ཇི་ལྟར་སྩལ་བའི་སྒྲུབ་པ་གསུམ་དགོས་ཞེས་ཀུན་མཁྱེན་གཉིས་
པས་བཞེད་པ་ལྟར་ལེགས་པར་བསྟེན་ནས། ། གཉིས་པ་རང་སྐྱོན་ངོས་
བཟུང་གནང་བའི་མན་ངག་ནི། ཆོས་ལམ་ཞུགས་ཀྱང་སོགས། དམ་ཆོས་
འདུལ་བའི་ལམ་ལ་ཞུགས་ཤིང་སོ་ཐར་གྱི་སྡོམ་པ་བླངས་ཀྱང་འཁོར་བར་
ཞེན་ལོག་གི་ངེས་འབྱུང་དང་བྲལ་བས་ཉེས་པར་སྤྱོད་པ་ཕམ་ལྟུང་སོགས་
ཀྱིས་རང་རྒྱུད་མི་སྡོམ་ཞིང་འཆལ་བ། ཐེག་ཆེན་གྱི་སྒོར་ཞུགས་ནས་བྱང་
ཆུབ་མཆོག་ཏུ་སེམས་བསྐྱེད་ཀྱང་གཞན་ཕན་དོན་དུ་གཉེར་བའི་བྱང་ཆུབ་
ཀྱི་སེམས་དང་བྲལ་བ། གསང་སྔགས་རྡོ་རྗེས་ཐེག་པའི་སྨིན་བྱེད་ཀྱི་
དབང་བཞི་ཟབ་མོ་ལེགས་པར་ཐོབ་ཀྱང་གྲོལ་བྱེད་ཀྱི་ལམ་ཐབས་བསྐྱེད་
པའི་རིམ་པ་དང༌། ཤེས་རབ་རྫོགས་པའི་རིམ་པ་གཉིས་མི་བསྒོམ་པའི་
རིགས་ཅན་རྣམས་ནི། ལམ་གོལ་ཏེ་ལོག་པའི་ལམ་དུ་སོང་བ་ཡིན་པས།
ལམ་ལོག་པ་འདི་ལས་མྱུར་དུ་བླ་མས་བསྒྲལ་དུ་གསོལ། གནས་ལུགས་
ཀྱི་ལྟ་བ་མ་རྟོགས་བཞིན་རྟོགས་རྫུན་གྱིས་ལས་འབྲས་ཁྱད་གསོད་རྔམ་པོ་
ཆེ་ངག་ནས་སྨྲ་ཞིང་། ལུས་ཀྱི་ཐོ་ཅོའི་སྤྱོད་པ་གྲུབ་པའི་ཆ་ལུགས་སུ་བརྫུ་
20s



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བ་ཅན་དང་། སྒོམ་པ་ཡེངས་ཀྱང་སྤྱི་འབྱམས་གཤིས་ཤོར་གྱི་གོ་ཡུལ་ཙམ་
ལ་བརྟེན་ནས། ཡེངས་དང་མ་ཡེངས་ཁྱད་མེད་ལ་སོགས་ཚིག་སྐམ་གྱི་འུད་
གོག་ཤིན་ཏུ་ཆེ་བས་ཉམས་མྱོང་ཕྱེ་མར་འཐག་པ་དང༌། མ་ཆགས་ཞེན་
མེད་ཀྱི་སྤྱོད་པ་ཡོན་ཏན་ཅན་ལས་ནོར་ཞིང་ཆགས་སྲེད་ཀྱི་དབང་གིས་
དགེ་སྡིག་གི་བླང་དོར་འཆོལ་ཉོག་ཏུ་སྤྱོད་ཀྱང་རང་སྐྱོན་ལ་མི་སེམས་པའི་
ཆོས་དྲེད་འདི་ཉིད་ཆོས་མིན་ལས་བླ་མས་མྱུར་དུ་བསྒྲལ་དུ་གསོལ། སྲིད་
པའི་ཡོ་བྱད་ལ་ཆགས་ཤིང་ཤིན་ཏུ་ཞེན་པ་རྣམས་ནི། སང་ནངས་པར་འཆི་
བའི་དུས་ལ་བབས་པར་ཤེས་ན་ཡང་ད་དུང་གནས་ཁང་ཟས་གོས་ནོར་
དང་ལོངས་སྤྱོད་རྣམས་ལ་སྲེད་ཅིང་ཆགས་པ་དང་། གཞོན་པའི་ན་ཚོད་ཡོལ་
ནས་རྒས་ཤིང་འཁོགས་པའི་གནས་སུ་གྱུར་ན་ཡང་འཁོར་བ་ལས་ཐར་
འདོད་ཀྱི་ངེས་འབྱུང་དང་། སྡུག་བསྔལ་ལ་སྐྱོ་ཤས་བྲལ་བ་དང༌། ཐོས་
བསམ་སྒོམ་པའི་ཤེས་རབ་ཆུང་ཡང་ཁྲོན་པའི་སྦལ་བ་ལྟར་ཕྲན་བུ་རེ་ཤེས་
པ་དེ་ཡོན་ཏན་ཅན་དུ་རློམ་སྟེ་ང་རྒྱལ་བྱེད་པ་དེ་ནི། མ་རིག་པའི་དབང་དུ་
སོང་བ་ཡིན་པས་འདི་ལས་བླ་མས་བསྒྲལ་དུ་གསོལ། ཆོས་པར་ཁས་
འཆེས་པ་འགའ་ཞིག་གིས་སེམས་ཆགས་སྡང་རྨོངས་སོགས་སྐྱེ་བའི་རྐྱེན་
ཁར་འཆོར་བ་ཡང་མི་ཤེས་པར་འདུ་འཛི་དང་རྣམ་གཡེང་ཀྱི་དབང་དུ་སོང་
ནས་བདེ་སྡུག་རོ་སྙོམས་མི་ནུས་བཞིན་དུ་གནས་སྐོར་སོགས་མཆོག་ཡིན་
སེམས་ པ་ ནི། ཀུན་མཁྱེན་ འཇིགས་མེད་གླིང་པས། ཕུགས་སྤྲང་ སྙོགས་
འཁྱེར་བའི་སྔ་ལྟས་སུ་ཤར་བས། །ཞེས་གསུངས་པ་ལྟར་རོ། །ལུས་དབེན་
པ་མི་མེད་ཀྱི་གནས་ལ་བརྟེན་ནས་ཡུན་རིང་བསྒོམ་བློ་བྱས་ཀྱང༌། སེམས་
206
206



-
༤
-
-
ཐ-
སྔོན་འགྲོ་ཀུན་བཏུས།
མ་རིག་བདེན་འཛིན་གྱིས་དྲངས་པའི་ཉོན་མོངས་པའི་རྟོག་ཚོགས་ལས་
དབེན་པ་མ་ཐོབ་པར་རང་རྒྱུད་ཤིང་སྐམ་ལྟར་དུ་རེངས་ཤིང་གྱོང་བའོ། །
ཕྱིའི་ཀུན་སྤྱོད་འཇམ་ཞིང་དུལ་བར་བསྟན་ནས་གཞན་རྒྱུད་འདུལ་བའི་
དམ་ཆོས་སྨྲ་བར་བྱེད་ཁུལ་བྱས་ན་ཡང་། ནང་རང་རྒྱུད་ཀྱི་ཆགས་སྡང་གྲ་
མ་ཉམས་ཤིང་མ་ཞིག་པའི་སྤྱོད་པ་བྱི་ལའི་སྟོན་པ་ལྟ་བུ་འཇིག་རྟེན་ཆོས་
བརྒྱད་ཀྱི་དབང་དུ་སོང་བ་སྟེ། ཆོས་བརྒྱད་ནི། མཁས་འཇུག་སྡོམ་བྱང་
ལས། རྙེད་བདེ་གྲགས་བསྟོད་འདོད་གྱུར་ཅིང་། །མ་རྙེད་སྡུག་བསྔལ་མི་
སྙན་དང་། །སྨད་པ་དག་ནི་མི་འདོད་པ། །འཇིག་རྟེན་ཆོས་བརྒྱད་ཅེས་སུ་
བཤད། །ཅེས་གསུངས་པ་ལྟར། འཇིག་རྟེན་ཆོས་བརྒྱད་ཀྱི་དབང་དུ་གྱུར་
པ་འདི་ལས་མྱུར་དུ་བླ་མ་ཐུགས་རྗེ་ཅན་གྱིས་བསྒྲལ་དུ་གསོལ། མ་རིག་
བདག་ཏུ་འཛིན་པའི་གཉིད་འཐུག་པོ་འདི་ལས་མྱུར་དུ་སད་པར་བྱེད་པའི་
ཐབས་བླ་མས་བསྟན་དུ་གསོལ། རྒྱུ་མ་རིག་པ་ལས་བྱུང་བའི་ཁམས་གསུམ་
འཁོར་བའི་བཙོན་ར་རྒྱལ་པོའི་ཁྲི་མུན་ལྟ་བུ་ལས་ཉོན་ལྕགས་སྒྲོག་གིས་
དམ་དུ་བསྡམས་པ་འདི་ལས་མྱུར་དུ་དབྱུང་ཞིང་ཐར་པ་དང་ཐམས་ཅད་
མཁྱེན་པའི་གོ་འཕང་ལ་འགོད་པར་མཛད་དུ་གསོལ། ཞེས་སྐྱབས་གནས་
ཀུན་འདུས་ཀྱི་ངོ་བོ་དཔལ་མགོན་བླ་མ་དམ་པ་ཁྱེད་མཁྱེན་ནོ་སྙམ་དུ་བསམ་
ལ་འབོད་པ་དྲག་པོས་ཐུགས་རྗེ་སློང་བར་བྱའོ།།
༈ གཉིས་པ་ཐུན་མོང་མ་ཡིན་པའི་སྔོན་འགྲོ་ལའང་དྲུག་ལས། དང་པོ་
སྐྱབས་སུ་འགྲོ་བ་ལ་རྒྱུ་སྐྱབས་དང་འབྲས་སྐྱབས། སྐྱབས་སུ་འགྲོ་ཚུལ་དང་
གཉིས། དང་པོ་ནི། སེམས་ཉིད་ངལ་གསོའི་འགྲེལ་བ་ལས། དེའང་མཚན་
207



་་་་
གཞུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཉིད་ཀྱི་ཐེག་པས་ཆོས་སྐུ་མཐར་ཐུག་རང་གི་རྒྱུད་ལ་ཐོབ་པར་འདོད་པ་ནི་
འབྲས་བུའི་སྐྱབས་འགྲོ་ཡིན་ལ་དེ་མ་ཐོབ་ཀྱི་བར་དུ་དཀོན་མཆོག་གསུམ་
ལ་ལམ་གྱི་སྐྱེལ་མར་སྐྱབས་སུ་འགྲོ་བ་ནི་དེ་ཐོབ་པའི་རྒྱུ་བྱེད་པས་རྒྱུའི་
སྐྱབས་འགྲོ་ཞེས་བྱའོ། །ཞེས་དང་། གསང་སྔགས་པས་ནི་རང་ལ་ཡོད་པའི་
སེམས་ཉིད་སངས་རྒྱས་སུ་ད་ལྟ་རང་ཆས་སུ་གནས་པ་མངོན་དུ་མཐོང་
བར་འདོད་ནས། ཐུན་མོང་གི་ཡུལ་ཕྱི་རོལ་གྱི་དཀོན་མཆོག་གསུམ་ལ་
སྐྱབས་སུ་འགྲོ་ཞིང་། ཐུན་མོང་མ་ཡིན་པ་རང་གི་སེམས་ཉིད་གདོད་མ་
ནས་མ་སྐྱེས་པའི་ངང་དུ་མཉམ་པར་འཇོག་གོ ། དེའང་དཀྱིལ་འཁོར་སོ་
སོའི་ དཀོན་མཆོག་ གསུམ་ དང༌། བསྟན་པ་སྤྱིའི་དཀོན་མཆོག་གསུམ་
གཉིས་ཀ་རྒྱུའི་སྐྱབས་ཡུལ་དུ་འདོད་ལ། དེ་ལ་སྐྱབས་སུ་འགྲོ་བ་ནི་རྒྱུའི་
སྐྱབས་འགྲོའོ། །རང་གི་སེམས་ཉིད་རང་བྱུང་གི་ཡེ་ཤེས་དཀོན་མཆོག་
གསུམ་ཡེ་ནས་གནས་པ་ནི་འབྲས་བུའི་སྐྱབས་ཡུལ་ཏེ། དེ་ལ་བླང་དོར་
དང་བཅོས་བསླད་མེད་པར་རྩེ་གཅིག་ཏུ་འཇོག་པ་ནི་འབྲས་བུའི་སྐྱབས་
འགྲོའོ། །ཞེས་གསུངས། དེ་ལྟར་གཉུག་མའི་སེམས་དེ་ཉིད་གདོད་ནས་
འབྲས་བུའི་དཀོན་མཆོག་གསུམ་གྱི་བདག་ཉིད་དུ་བཞུགས་པ་ཡིན་ལ།
དེ་རྒྱུའི་དཀོན་མཆོག་གསུམ་གྱི་ཐུགས་རྗེ་ལ་བརྟེན་ནས་སད་ཅིང་རྟོགས་
པར་བྱས་ན་ཡེ་ཤེས་བདེ་མྱུར་དུ་སྐྱོབས་པས་མཚན་འཛིན་གྱི་རྟོག་ཚོགས་
ཐམས་ཅད་འོད་གསལ་གཉུག་མའི་ཀློང་དུ་བག་ཆགས་བསོག་ལོང་མེད་
པར་རང་གྲོལ་དུ་འགྲོ་བའོ། །གཉིས་པ་སྐྱབས་སུ་འགྲོ་ཚུལ་ལ། ཡུལ་གྱི་
ཁྱད་པར་ནི། དཀོན་མཆོག་གསུམ་དངོས་སོགས། ཐུན་མོང་ཐེག་པའི་
208



བ བ བ
བ .........…
……………...……..……...……- -- - -， --...
*
*
ལས
་་
སྔོན་འགྲོ་ཀུན་བཏུས།
ལུགས་ལ། སྐུ་བཞི་ཡེ་ཤེས་ལྔ་ལྡན་གྱི་སངས་རྒྱས་ལ་སྟོན་པ། ལུང་དང་
རྟོགས་པའི་བདག་ཉིད་ཀྱི་ཆོས་ལ་ལམ། རིག་གྲོལ་ཕྱིར་མི་ལྡོག་པའི་དགེ་
འདུན་ལ་ལམ་སྒྲུབ་པའི་གྲོགས་སུ་མོས་ཏེ་དཀོན་མཆོག་གསུམ་ལ་ལམ་གྱི་
སྐྱེལ་མ་ལྟ་བུར་འགྲོ་ཞིང་། མ་འོངས་པ་ན་རང་རྒྱུད་ལ་དེ་གསུམ་དངོས་སུ་
གྲུབ་པར་འདོད་པས་སྐྱབས་སུ་འགྲོ་བ་དང་།ཐུན་མོང་མ་ཡིན་པ་གསང་
སྔགས་སྤྱིའི་ཚུལ་གྱིས། སྤངས་རྟོགས་མཐར་ཕྱིན་པ་བདེ་བར་གཤེགས་
པའི་ངོ་བོ་ལས་ཕྱེ་བའི། བྱིན་རླབས་ཀྱི་རྩ་བ་བླ་མ་ལ་སྒོ་གསུམ་འབུལ།
དངོས་གྲུབ་ཀྱི་རྩ་བ་ཆོས་སྐུ་ཞི་བའི་ངང་ལས་གཟུགས་སྐུ་ཞི་ཁྲོ་རབ་
འབྱམས་སུ་ཤར་བའི་ཡི་དམ་ལ་བསྟེན། བར་ཆད་སེལ་བའི་རྩ་བ་ཆོས་
ཉིད་སྐྱེ་བ་མེད་པའི་མཁའ་ལ་འགག་མེད་ཐུགས་རྗེའི་ཤུགས་ཀྱིས་འགྲོ་
བའི་ཡེ་ཤེས་མཁའ་འགྲོ་ལ་གྲོགས་ཀྱི་ཚུལ་དུ་བྱས་ནས་དེ་ལྟ་བུའི་རྩ་བ་
གསུམ་ལ་སྐྱབས་སུ་འགྲོ་བ་དང་། ཁྱད་པར་ཐབས་མཆོག་རྡོ་རྗེ་སྙིང་པོའི་
ལུགས་ཀྱིས། སྐུ་བསྒྲུབ་པར་བྱ་བའི་རྟེན་རྩ་ཡི་དྭངས་མ་ཆེན་པོ་སྤྲུལ་སྐུར་
བརྟེན། གསུང་བསྒྲུབ་པར་བྱ་བའི་རྟེན་མི་ཤིགས་རླུང་ལྔ་ལོངས་སྐུར་སྦྱོང་།
ཐུགས་བསྒྲུབ་པར་བྱ་བའི་རྟེན་ཐིག་ལེའི་རང་བཞིན་ཆོས་སྐུར་དག་པའི་
མྱུར་ལམ་ལ་སྐྱབས་སུ་འགྲོ་བའོ། །དེ་ལྟ་བུའི་རྡོ་རྗེའི་ལུས་ཀྱི་དྭངས་མའི་
རྩ་རླུང་ཐིག་ལེ་ཁྱད་པར་ཅན་དེ་ལ། བརྟེན་པ་འགྱུར་མེད་ཀྱི་བདེ་བ་ཆེན་
པོ་དང་། རྣམ་ཀུན་མཆོག་ལྡན་གྱི་སྟོང་པ་ཆེན་པོ་ཟུང་འཇུག་འདུ་འབྲལ་མེད་
པའི་འོད་གསལ་བའི་ཐིག་ལེ་ཆེན་པོའི་རྩལ་ལས་ཤར་བའི། རྩ་རླུང་ཐིག་
ལེ་ཕྲ་རགས་དང་སྙིགས་མར་གྱུར་པ་ཐམས་ཅད་ཐབས་ཀྱིས་ཟིན་ན་དག་
ཅུ་
209



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
པ་ཡེ་ཤེས་ཀྱི་སྣང་བ་དང་། ལམ་དུ་མ་ལོང་ན་མ་དག་འཁྲུལ་བའི་སྣང་བ་
འཆར་བ་ཡིན་ལ། དེ་ལྟར་རྡོ་རྗེའི་ལུས་ཀྱི་གནས་ལུགས་དེ་ཉིད་རྒྱུད་ལུང་
མན་ངག་གསུམ་ནས་ཇི་སྐད་བཤད་པ་བཞིན་གལ་ཆེ། མཐར་ཐུག་བསླུ་
བ་མེད་པ་གནས་ལུགས་རྡོ་རྗེའི་སྐྱབས་འགྲོ་ནི། སྐྱབས་ཡུལ་དེ་དག་གི་
ཐུགས་རྒྱུད་ལ་བཞུགས་པའི་གཉིས་མེད་རང་བྱུང་གི་ཡེ་ཤེས་བྱང་ཆུབ་ཀྱི་
སེམས་ངོ་བོ་སྟོང་པ་ཆོས་ཀྱི་དབྱིངས་རྣམ་ཀུན་མཆོག་ལྡན་གྱི་སྟོང་ཉིད། རང་
བཞིན་གསལ་བ་ལྷུན་གྱིས་གྲུབ་པའི་ཡེ་ཤེས། ཐུགས་རྗེ་ཀུན་ཁྱབ་ཀྱི་ཡེ་
ཤེས་ཏེ་དོན་གྱི་དཀྱིལ་འཁོར་ཆེན་པོ་རང་རྒྱུད་ལ་བསྒྲུབ་བྱར་བྱེད་པ་དང་།
དེ་ཡང་ངོ་བོ་སྟོང་པ་ཆོས་སྐུ་དང་། བླ་མ། སངས་རྒྱས་དཀོན་མཆོག །རང་
བཞིན་གསལ་བ་ལོངས་སྐུ་དང༌། ཡི་དམ། ཆོས་དཀོན་མཆོག །ཐུགས་རྗེ་
ཀུན་ ཁྱབ་སྤྲུལ་སྐུ་དང༌། མཁའ་འགྲོ། དགེ་ འདུན་ དཀོན་ མཆོག་ ཡིན་
གསུངས།དེ་ཡང་ཁ་ཅིག་ན་རེ། སངས་རྒྱས་ཆོས་དང་དགེ་འདུན་གསུམ་
ལ། གསང་སྔགས་ཀྱི་སྐྱབས་གནས་ཐུན་མོང་མ་ཡིན་པ་རྣམས་མ་འདུས་
སོ་ཞེ་ན། དེ་ནི་འདིར་འདུ་སྟེ། བླ་མ་ནི་སྐྱེ་འཕགས་གང་རུང་ལས་མ་
འདས་པའི་ཕྱིར་སངས་རྒྱས་དང་དགེ་འདུན་གང་རུང་ལས་མི་འདའ་ལ། ཡི་
དམ་ནི་སྤྱིར་བཏང་ཡེ་ཤེས་པ་གཅིག་ཡིན་པར་འདོད་དགོས་ལ། བྱེ་བྲག་
རྣམ་འགྱུར་གྱི་སྒོ་ནས་ཞི་ཁྲོ་གང་རུང་ལས་མ་འདས་ཏེ་དེས་ན་དེ་ནི་སངས་
རྒྱས་སུ་འདུའོ། །དཔའ་བོ་མཁའ་འགྲོ་ནི་རིག་འཛིན་ནང་གི་དགེ་འདུན་དུ་
གཤིན་རྗེ་གཤེད་ཀྱི་རྒྱུད་ལ་སོགས་པ་ནས་གསལ་པོར་གསུངས་ཕྱིར་དེར་
འདུའོ། །ཁྱད་པར་རྩ་བ་གསུམ་ལྟ་བུར་མཚོན་ན། སྤྱིར་བཏང་བླ་མ་རྣམས་
210



སྔོན་འགྲོ་ཀུན་བཏུས།
སངས་རྒྱས་དང་དགེ་འདུན་གང་རུང་ལས་མ་འདས་ཀྱང་། བྱེ་བྲག་རང་ལ་
སྨིན་གྲོལ་གྱི་གདམས་པ་དངོས་སུ་གནང་བའི་བླ་མ་དེ་ལྷག་པར་བཀའ་
དྲིན་ཤིན་ཏུ་ཆེ་བས། དེ་ཉིད་བྱིན་རླབས་ཀྱི་རྩ་བར་ཤེས་པའི་ཕྱིར་སྐྱབས་
སུ་འགྲོ་བ་དང་། ཡི་དམ་ཞི་ཁྲོ་ཐམས་ཅད་སངས་རྒྱས་ལས་མ་འདས་ཀྱང་།
རང་གི་མེ་ཏོག་གང་ལ་ཕོག་པའི་ཚེ་རབས་སྔོན་གྱི་ལས་འབྲེལ་ཡོད་པའི་
ལྷ་དེ། དངོས་གྲུབ་ཐམས་ཅད་གྱི་རྩ་བར་ཤེས་ནས་ལྷག་པའི་ལྷར་འཛིན་
པ་དང་། དཔའ་བོ་མཁའ་འགྲོ་ཐམས་ཅད་རིག་འཛིན་ནང་གི་དགེ་འདུན་དུ་
ཤེས་ནས་སྐྱབས་སུ་སོང་བ་ཡིན་ཀྱང་། རང་ལ་ལྷག་པར་ཉེ་ཞིང་འགོ་བ་དེ་
ཉིད་བར་ཆད་སེལ་བའི་རྩ་བར་ཤེས་ནས་སྒྲུབ་ཅིང་མཆོད་པ་སྟེ། འདི་
དག་ནི་སྤྱི་ལས་བྱེ་བྲག་ཏུ་བྱས་པའོ།།དེ་ཡང་སྐྱེས་བུ་ཆེན་པོའི་བློས་དུས་འདི་
ནས་བཟུང་སྟེ། བླ་མེད་བྱང་ཆུབ་སྙིང་པོའི་གོ་འཕང་མ་ཐོབ་ཀྱི་བར་དུ་
སྐྱབས་སུ་མཆིའོ་སྙམ་སྟེ། སྐྱབས་སུ་འགྲོ་བའི་ཡུལ་ཚོགས་ཞིང་གསལ་
འདེབས་པ་ནི། རང་ཉིད་གང་དུ་འདུག་པའི་ས་ཕྱོགས་ཐམས་ཅད་རིན་པོ་
ཆེ་སྣ་ཚོགས་ལས་གྲུབ་པའི་ཞིང་ཁམས་མཛེས་ཤིང་ཡིད་དུ་འོང་བའི་གཞིར། །
དཔག་བསམ་ལྗོན་ཤིང་ཡལ་ག་ལྔ་པ་ལོ་འདབ་དང་མེ་ཏོག་འབྲས་བུ་ཕུན་
སུམ་ཚོགས་པ་ལ་རིན་པོ་ཆེའི་འཕྱང་འཕྲུལ་དྲིལ་གཡེར་ལ་སོགས་པས་རྣམ་
པར་བརྒྱན་པ་ནམ་མཁའི་དབྱིངས་ཀུན་ཁྱབ་པའི་ དབུས་སུ་སེང་གེས་
བཏེགས་པའི་རིན་པོ་ཆེའི་ཁྲི་སྣ་ཚོགས་པདྨ་ཉི་ཟླ་བརྩེགས་པའི་གདན་ལ་
སངས་རྒྱས་ཀུན་འདུས་ཀྱི་ངོ་བོ་རྩ་བའི་བླ་མ་ཨོ་རྒྱན་རྡོ་རྗེ་འཆང་སྐུ་མདོག་
སྔོན་པོ་ཞབས་དྲུང་རིན་པོ་ཆེས། སྐྱབས་འགྲོའི་སྐབས་འདིར་སྐུ་མདོག་སྔོན་པོར་གསུངས་པ་ཀུན་མཁྱེན་
211



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
རང་ཉིད་ཀྱི་ཞལ་རྒྱུན་ལྟར་ཡིན་གསུངས། དེ་ནི་བླ་མ་གསང་འདུས་ལས། མཐིང་ནག་ཞལ་གཅིག་ཕྱག་གཉིས་
པ༔ གཅེར་བུ་སྤུན་གསུམ་རུས་རྒྱན་ཅན་ཕྱག་གཡས་རྡོ་རྗེ་ཐུགས་ཀར་འཛིན༔ ཕྱག་གཡོན་དྲིལ་བུ་ཡུམ་ལ་
འཁྱུད༔ ཞབས་གཉིས་རྡོ་རྗེའི་དཀྱིལ་ཀྲུང་བཞུགས༔ དེ་ཡི་པང་གཡོན་རིག་མ་ནི༔ ཡེ་ཤེས་མཁའ་འགྲོ་མཚོ་
རྒྱལ་མ༔ བཅུ་དྲུག་ལོན་པའི་གཞོན་ཚུལ་ཅན༔ ཞེས་སོགས་གསུངས།མཆན་རྡོ་ རྗེ་ དང་དྲིལ་བུ་ འཛིན་
པ། ཡུམ་མཚོ་རྒྱལ་དཀར་མོ་གྲི་གུག་ཐོད་པ་འཛིན་པ་དང་མཉམ་པར་སྦྱོར་
བ། དར་དང་རུས་པའི་རྒྱན་གྱིས་བརྒྱན་ཅིང་། ཞབས་རྡོ་རྗེའི་སྐྱིལ་མོ་ཀྲུང་
གིས་བཞུགས་པའི་དབུ་གཙུག་ཏུ་རྫོགས་ཆེན་བརྒྱུད་པའི་བླ་མ་རྣམས་ཐོ་
བརྩེགས་སུ་བཞུགས་ཤིང༌། གཞན་ཡང་རྩ་བརྒྱུད་ཀྱི་བླ་མ་དམ་པ་རྣམས་
དང༌། རྒྱུད་སྡེ་ཆེན་པོ་དྲུག་དང་འབྲེལ་བའི་ཡི་དམ་དཀྱིལ་འཁོར་གྱི་ལྷ་
ཚོགས། གནས་གསུམ་གྱི་དཔའ་བོ་མཁའ་འགྲོ་བསམ་གྱིས་མི་ཁྱབ་པས་
མཐའ་ ནས་ བསྐོར་ བ། མདུན་ གྱི་ ཡལ་ ག་ ལ་ སངས་ རྒྱས་ཤཱཀྱ་ཐུབ་
པ་སོགས་དུས་གསུམ་གྱི་སངས་རྒྱས་སྤྲུལ་སྐུའི་རྣམ་པ་ཅན་རྣམས་དང༌།
གཡས་ ཀྱི་ ཡལ་ གར་ ཉེ་ བའི་ སྲས་ བརྒྱད་ ལ་ སོགས་ པ་ ཐེག་ པ་ ཆེན་
པོའི་དགེ་འདུན། གཡོན་གྱི་ཡལ་ག་ལ་ཤཱ་རིའི་བུ་དང་མོའུ་འགལ་གྱི་བུ་ལ་
སོགས་པ་ཉན་ཐོས་ཀྱི་དགེ་འདུན་འཕགས་པའི་ཚོགས། རྒྱབ་ཀྱི་ཡལ་གར་
ཆོས་དཀོན་མཆོག་གླེགས་བམ་བརྩེགས་པའི་རྣམ་པ་ཅན་ཁ་དོག་དམར་པོ་
ཨཱ་ལི་ཀཱ་ལིའི་རང་སྒྲ་སྒྲོགས་པ། དེ་དག་གི་བར་མཚམས་ཐམས་ཅད་ཡེ་
ཤེས་དང་ལས་ལས་གྲུབ་པའི་ཆོས་སྲུང་དམ་ཅན་རྒྱ་མཚོའི་ཚོགས་ཀྱིས་
བར་མེད་དུ་གང་བ། འདིར་ལས་ལས་གྲུབ་པ་ཞེས་པ་ནི། འཇིག་རྟེན་ལས་
འདས་ཀྱང་འཇིག་རྟེན་པའི་སྐྱེ་རྒྱུད་ལྟར་ལས་ཉོན་ལས་གྲུབ་པའི་ལུས་དེ་
212



སྔོན་འགྲོ་ཀུན་བཏུས།
ཉིད་མ་སྤངས་པར་ད་དུང་འཇིག་རྟེན་པའི་རྣམ་པར་སྣང་བ་དབང་ཕྱུག་
ཉེར་བརྒྱད་ལྟ་བུ་སྟེ། དཔེར་ན་རྡོ་རྗེ་མི་ཡི་སྲིན་མོ་མགྲིན་བཅུའི་ཆུང་མ་
བྱེད་དུས་སྲིན་ཞལ་ཡིན་པ་ལས་རཱུ་ཏྲས་འཕྲོག་པ་ན་ཁོ་མགོ་བརྙན་ལ་
དགའ་བས་སྲིན་ཞལ་གཡག་གདོང་དུ་ཞལ་བསྒྱུར་བ་སོགས་སུ་གསུངས།
ཐམས་ཅད་ཀྱང་མཁྱེན་བརྩེ་ནུས་གསུམ་གྱི་ཡོན་ཏན་དཔག་ཏུ་མེད་པས་
བདག་ཉིད་ལ་རྗེས་སུ་བརྩེ་ཞིང་འདྲེན་པའི་དེད་དཔོན་ཆེན་པོར་མངོན་
སུམ་དུ་བཞུགས་པར་བསམ་ལ། དེའི་མདུན་དུ་རང་ཉིད། རང་གི་མདུན་
གཡས་ སུ་ ཕ། གཡོན་དུ་མ། མདུན་དུ་ གནོད་བྱེད། མཐའ་བསྐོར་ཀུན་ཏུ་
རིགས་དྲུག་གི་སེམས་ཅན་ཐམས་ཅད་ཀྱིས་ལུས་གུས་པའི་ཐལ་མོ་སྦྱར།
ངག་ནས་སྐྱབས་འགྲོའི་ཚིག་འུར་དིར་གྱིས་བརྗོད། ཡིད་ཀྱིས་འདི་ནས་
བཟུང་སྟེ་བྱང་ཆུབ་སྙིང་པོ་ལ་མཆིས་ཀྱི་བར་དུ་བླ་མ་ལ་འདྲེན་པ། ཡི་དམ་
དང་སངས་རྒྱས་ལ་སྟོན་པ། ཆོས་ ལ་ ལམ། མཁའ་འགྲོ་ཆོས་སྐྱོང་དགེ་
འདུན་ལ་ལམ་སྒྲུབ་པའི་ཟླ་གྲོགས་ཞུ་བའི་ཚུལ་གྱིས་བདག་ཅག་རྣམས་ཁྱེད་
ལ་བརྟེན། ཁྱེད་ལ་འབུལ། ཁྱེད་ལས་གཞན་པའི་སྐྱབས་དང་རེ་ས་མེད་
པས་ཅི་མཛད་ཁྱེད་མཁྱེན་སྙམ་པའི་གདུང་བ་དྲག་པོས་སྐྱབས་སུ་འགྲོ་བར་
མོས་ཏེ་སྐྱབས་འགྲོ་ཅི་འགྲུབ་ཏུ་བྱ། མཐར་སྐྱབས་ཡུལ་རྣམས་ཀྱི་ཐུགས་ཀ་
ནས་འོད་ཟེར་འཕྲོས། བདག་དང་སེམས་ཅན་ཐམས་ཅད་ཀྱི་ལུས་སེམས་
ལ་ཞུགས། སྒྲིབ་གཉིས་བག་ཆགས་དང་བཅས་པ་ཐམས་ཅད་དག །ཚེ་
དང་བསོད་ནམས་ལུང་རྟོགས་ཀྱི་ཡོན་ཏན་ལ་སོགས་པ་གོང་དུ་འཕེལ་
ཞིང་རྒྱས་པར་བསམ་ལ་སེམས་འཛིན་མེད་ཀྱི་ངང་དུ་ཅུང་ཟད་རེ་མཉམ་
213



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
པར་བཞག་གོ །ཞེས་ གསུངས། ཡོང་ན། དཔལ་སྤྲུལ་རིན་པོ་ཆེའི་སྔོན་
འགྲོ་དམིགས་རིམ་བསྡུས་པ་ལས། ཐུན་མཐར། བདག་དང་སེམས་ཅན་
ཐམས་ཅད་བྱ་ཁྱུ་འུར་རྡོས་དཀྲོགས་པ་ལྟར་འུར་དིར་གྱིས་སྐྱབས་ཡུལ་ལྷ་
ཚོགས་རྣམས་ལ་ཐིམ། སྐྱབས་ཡུལ་རྣམས་ཀྱང་རིམ་པར་འོད་དུ་ཞུ་ནས་
མདུན་གྱི་སངས་རྒྱས་ཐམས་ཅད་ཤཱཀྱ་ཐུབ་པ་ལ་ཐིམ། གཡས་ཀྱི་བྱང་
སེམས་ཐམས་ཅད་འཕགས་པ་སྤྱན་རས་གཟིགས་ལ་ཐིམ། གཡོན་གྱི་ཉན་
རང་འཕགས་པའི་དགེ་འདུན་ཐམས་ཅད་ཤཱ་རིའི་བུ་ལ་ཐིམ། དེ་ཐམས་
ཅད་རྒྱབ་ཀྱི་ཆོས་ལ་ཐིམ། ཆོས་དཀོན་མཆོག་ཐམས་ཅད་ཀྱང་ཨོ་རྒྱན་
ཆེན་པོ་ལ་ཐིམ། །མཐའ་བསྐོར་ གྱི་ བླ་མ་ཡི་དམ་ཆོས་སྐྱོང་སྲུང་མའི་
ཚོགས་དང་བཅས་པ་ཐམས་ཅད་ཀྱང་ཨོ་རྒྱན་ཆེན་པོ་ལ་ཐིམ། བླ་མ་ཡང་
མཐའ་ནས་རིམ་པར་འོད་དུ་ཡལ་ཏེ་མི་དམིགས་པའི་ངང་ལ་དར་ཅིག་
མཉམ་པར་བཞག་ཅེས་གསུངས། འདི་ནི་དོན་དམ་པའི་སྐྱབས་འགྲོའམ་
མཐར་ཐུག་སྔགས་ཀྱི་འབྲས་སྐྱབས་ཡིན་ཞེས་པའང་ཡོད། མི་ཕམ་རིན་པོ་
ཆེས། ཐུན་མཐོར་སྐྱབས་ཡུལ་འོད་དུ་ཞུ། རང་སོགས་སེམས་ཅན་ཀུན་ལ་
ཐིམ་པས་ཐམས་ཅད་སངས་རྒྱས་པར་བསམ་ཞིང་དགེ་བ་བསྔོ་བར་བྱའོ། །
ཞེས་གསུངས།བསླབ་བྱ་དང་ཕན་ཡོན་གཞན་ལས་ཤེས་པར་བྱའོ། །
གཉིས་པ་སེམས་བསྐྱེད་ནི། རྒྱས་པར་ཐེག་ཆེན་ལམ་གྱི་ཁྱད་པར་
བྱེད་ཆོས་ སེམས་ བསྐྱེད་ ཀྱི་ ཕན་ ཡོན། སྡོམ་ པ་ ལེན་ ཚུལ། བསླབ་ བྱ་
སོགས་ཞིབ་ཏུ་ཤེས་པར་བྱ། ཚོགས་ཞིང་སྔར་ལྟར་གསལ་བའི་སྤྱན་སྔར་
རང་གཞན་ཀུན་འཁོད་པར་དམིགས་ནས། སེམས་བསྐྱེད་ལེན་པའི་དམ་
214



སྔོན་འགྲོ་ཀུན་བཏུས།
བཅའ་བརྟན་པོས་སེམས་བསྐྱེད་ཀྱི་ཚིག །ཧོ༔ སྣ་ཚོགས་སྣང་བ་སོགས།
ཞེས་ ལན་ གསུམ་སོགས་ ཇི་ ལྟར་ རིགས་ པ་ བརྗོད། མགོ་ འདྲེན་ བྱེད་
ཧོཞེས་པ་ནི། ངོ་མཚར་བའི་ཚིག་ཡིན་ཏེ། ངོ་ཅི་ཞིག་མཚར་ན། སེམས་
ཅན་ཐམས་ཅད་རང་རིག་འོད་གསལ་བའི་དབྱིངས་སུ་ངལ་གསོ་བའི་ཕྱིར་
དུ་ཚད་མེད་བཞི་ཡི་ངང་དུ་སེམས་བསྐྱེད་པ་འདི་ངོ་མཚར་ཞེས་བཞེད་པ་
དང༌། ཁ་ཅིག་གིས་སྙིང་རྗེ་བའི་ཚིག་སྟེ། སྙིང་རྗེ་བའི་ཡུལ་སྡུག་བསྔལ་བའི་
སེམས་ཅན་རྣམས་སོ་ཞེས་འདོད། ཡང་ཁ་ཅིག་གིས་སྐྱོ་བའི་ཚིག་ཏུ་འདོད་
པའང་ཡོད་དོ། །སེམས་ཅན་རང་རང་གི་སྔོན་ལས་སྣ་ཚོགས་བསགས་
པའི་དབང་གིས་བདེ་སྡུག་སྣ་ཚོགས་པ་རང་སེམས་ཕྱིན་ཅི་ལོག་གི་སྣང་བ་
འདི་དག་དཔེ་ཆུ་ནང་གི་ཟླ་བའི་གཟུགས་བརྙན་སྣང་ཡང་དཔྱད་ན་བདེན་
པར་མ་གྲུབ་པ་ལྟར། ཡུལ་དང་ཡུལ་ཅན་གཉིས་ཀ་ཐོག་མའི་གཞི་དུས་
དང༌། མཐར་ཕྱིན་འབྲས་དུས་ན་མེད་པས་གློ་བུར་འཁྲུལ་པའི་སྣང་བ་
རྫུན་པ་བསླུ་བའི་ཆོས་ཅན་གྱི་སྣང་བ་འདི་དག་ཀྱང་། ལས་སྣ་ཚོགས་པའི་
རྐྱེན་གྱིས་སོ་སོར་རིས་སུ་བྲིས་པ་ལྟ་བུ་སྟེ། ལས་ནི་རི་མོ་མཁན་དང་འདྲ། །
གསུངས་པ་བཞིན་ཆུ་གཅིག་པོ་ལའང་རིགས་དྲུག་གི་སེམས་ཅན་རྣམས་
ཀྱིས་མཐོང་བ་མི་འདྲ་བའི་སྣང་བ་རྣམས་ཀྱང་ལས་དང་བག་ཆགས་ལས་
བྱུང་བའི་གཟུང་འཛིན་འཁྲུལ་བའི་བློ་མ་ཟད་ཀྱི་བར་འགོག་ཏུ་མེད་པར་
འཁོར་བའི་འཁོར་ལོ་རྒྱུན་མ་ཆད་པར་ལུ་གུ་རྒྱུད་དུ་འཁྱམས་པའི་འགྲོ་བ་
འདི་དག་ཐམས་ཅད་ཀྱི་ལས་སྣང་བག་ཆགས་དང་བཅས་པ་བྲལ་ནས་རང་
རང་གི་རིག་པའི་ཡེ་ཤེས་འོད་གསལ་གྱི་དབྱིངས་སུ་སོན་ཏེ། མི་དགེ་བའི་
25



-.
གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ལས་སྣ་ཚོགས་ཀྱིས་ངལ་ཞིང་དུབ་པ་རྣམས་སངས་རྒྱས་ཀྱི་གོ་འཕང་ལ་
དབུགས་འབྱིན་གྱི་ངལ་གསོ་ཐོབ་པར་བྱ་བའི་ཕྱིར། སྡུག་བསྔལ་རྒྱུ་འབྲས་
གཉིས་དང་བྲལ་འདོད་ཀྱི་སྙིང་རྗེ་ཚད་མེད། དེའི་རྒྱུ་ཉེ་རིང་ཆགས་སྡང་
གཉིས་དང་བྲལ་བར་འདོད་པའི་བློ་ནི་བཏང་སྙོམས་ཚད་མེད། བདེ་བ་རྒྱུ་
འབྲས་གཉིས་དང་ལྡན་པར་འདོད་པ་བྱམས་པ་ཚད་མེད། བདེ་བ་རྒྱུ་
འབྲས་གཉིས་དང་མི་འབྲལ་བར་འདོད་པ་དགའ་བ་ཚད་མེད། ཚད་མེད་
སྔ་མ་གཉིས་ཀྱི་སྙིང་རྗེའི་མཐུས་མཁའ་ཁྱབ་ཀྱི་སེམས་ཅན་ལ་དམིགས་
པ་དང་། ཕྱི་མ་གཉིས་ཀྱི་འཇོག་ཚུལ་ནི་བླ་ན་མེད་པའི་བདེ་བ་འོད་གསལ་
ཆོས་སྐུ་ཐོབ་འདོད་ཀྱི་བྱམས་པ་ཚད་མེད། དེ་དང་མི་འབྲལ་བར་འདོད་པ་
དགའ་བ་ཚད་མེད་གཉིས་ནི་ཤེས་རབ་སྟོབས་ཀྱིས་རྫོགས་པའི་བྱང་ཆུབ་ལ་
དམིགས་པ་སྟེ། དེ་ལྟ་བུའི་ཚད་མེད་རྣམ་པ་བཞི་ཡིས་བློ་ཡང་ཡང་སྦྱངས་
པའི་མཐར་༑ དེའི་ངང་ནས་སེམས་ཅན་ཐམས་ཅད་རྣམ་གྲོལ་གཏན་གྱི་
བདེ་བ་ལ་འགོད་པའི་སླད་དུ་བདག་གིས་རྫོགས་པའི་སངས་རྒྱས་ཀྱི་གོ་
འཕང་རིན་པོ་ཆེ་དེ་ཅི་ནས་ཀྱང་ཐོབ་ངེས་པ་ཞིག་བྱའོ་སྙམ་པ་སྨོན་པ་དང་།
དེའི་ཆེད་དུ་ལམ་ཟབ་མོ་འདི་ཉིད་ཀྱིས་མཚོན་ཏེ་བྱང་ཆུབ་སེམས་དཔའི་
སྤྱོད་པ་རླབས་པོ་ཆེ་ལ་བསླབས་ནས་འཁོར་བ་ན་སེམས་ཅན་གཅིག་ཀྱང་མི་
གནས་པ་ཙམ་དུ་བརྩོན་འགྲུས་བརྩམ་པར་བྱའོ་སྙམ་པ་འཇུག་པ་སེམས་
བསྐྱེད་དོ། །སྤྲོ་ན་བར་འདིར་བདག་གཞན་མཉམ་བརྗེའི་བློ་སྦྱོང་དང༌།
ཁྱད་པར་ དབུགས་ འགྲོ་འོང་དང་ བསྟུན་ཏེ་བདེ་སྡུག་གཏོང་ལེན་གྱི་
དམིགས་པའང་ཉམས་སུ་བླང་ཞིང་། བདག་མེད་རྣམ་གཉིས་ཀྱི་ངེས་པས་
216



སྔོན་འགྲོ་ཀུན་བཏུས།
དྲངས་པའི་ཞི་ལྷག་ཟུང་འཇུག་དོན་དམ་པའི་བྱང་ཆུབ་ཀྱི་སེམས་ཀྱང་ཅི་
རིགས་སུ་བསྒོམ་པ་ཤིན་ཏུ་གལ་ཆེ་སྟེ། ཇོ་བོ་རྗེའི་རྣམ་ཐར་ལས། བོད་དུ་
བྱོན་ནས་དགེ་བཤེས་སྟོན་པ་ལ་སོགས་པ་ལ་སེམས་བཟང་པོ་གྱིས། བྱང་
ཆུབ་ཀྱི་སེམས་འདི་མེད་ན་ཆོས་མང་པོ་མཉན་པ་དང༌། བལྟ་བ་དང༌།
བསམ་པ་དང་། བསྒོམ་པ་དང་། བསྐྱེད་རིམ་དང་། རྫོགས་རིམ་དང་། དབུ་
མའི་ལྟ་བ་བསྒོམ་པ་དང་། བཟླས་བརྗོད་ལ་སོགས་པ་གང་བྱས་ཀྱང་ཕན་
མེད། བྱང་ཆུབ་ཀྱི་སེམས་ཀྱིས་མ་ཟིན་པའི་དགེ་སྦྱོར་དང༌། བྱང་ཆུབ་ཀྱི་
སེམས་ ལ་ གནོད་ པའི་ དགེ་ སྦྱོར་ཐམས་ཅད་ བདུད་ ཀྱི་ ལས་ ཡིན་ ཞེས་
གསུངས། མཐར་བདག་དང་སེམས་ཅན་ཐམས་ཅད་སྐྱབས་ཡུལ་རྣམས་ལ་
ཐིམ། དེ་རྣམས་ ཀྱང་ དབུས་ ཀྱི་ བླ་ མ་ ལ་ ཐིམ།དེ་ ཡང་ ཆོས་ སྐུ་ སྤྲོས་
བྲལ་གདོད་མའི་དབྱིངས་སུ་བསྟིམས་ནས་མཉམ་པར་བཞག་གོ་གསུངས།
ཡང་ན་ཐུན་མཐར་ཚོགས་ཞིང་རྣམས་མཐའ་ནས་རིམ་བཞིན་འོད་དུ་ཞུ་
ནས་དབུས་ཀྱི་བླ་མ་ལ་ཐིམ། དེ་ཡང་འོད་དུ་ཞུ་སྟེ་རང་གི་སྤྱི་བོ་ནས་ཐིམ་
པས་དེ་དག་གི་ཐུགས་རྒྱུད་ན་བཞུགས་པའི་དོན་དམ་བྱང་ཆུབ་ཀྱི་སེམས་
རང་རྒྱུད་ལ་ལྷང་གིས་སྐྱེས་པར་བསམ་ཞིང་དགེ་བ་བསྔོ། སྨོན་པའི་བསླབ་
བྱ་བདག་གཞན་མཉམ་པ་བརྗེ་བ་བདག་བས་གཞན་གཅེས་རྣམས་བསྒོམ་པ་
དང་། འཇུག་པའི་བསླབ་བྱ་ཕ་རོལ་ཏུ་ཕྱིན་པ་དྲུག་ལ་བསླབ་པར་བྱའོ། །
གསུམ་པ་བླ་མ་རྡོ་རྗེ་སེམས་དཔའི་སྒོམ་བཟླས་ནི། རྡོ་རྗེ་སེམས་དཔས་སྔོན་
སློབ་པ་ལམ་གྱི་གནས་སྐབས་སུ་ཐུགས་བསྐྱེད་པའི་ཚེ། མ་འོངས་པ་ན་
བདག་མངོན་པར་རྫོགས་པར་སངས་རྒྱས་པའི་ཚེ། སེམས་ཅན་གང་
217



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
མཚམས་མེད་པ་ལྔ་དང་། དམ་ཚིག་གི་སྒྲིབ་པ་ཅན་རྣམས་ཀྱིས་ང་ཡི་མིང་
ཐོས་པ། བདག་ཡིད་ལ་བྱེད་པ་དང་། གསང་སྔགས་ཀྱི་རྒྱལ་པོ་ཡི་གེ་བརྒྱ་
པ་བཟླས་པ་ཙམ་གྱིས་དེའི་སྡིག་ལྟུང་ལྷག་མེད་དུ་བྱང་ཞིང་དག་པར་གྱུར་
ཅིག །དེ་ལྟར་མ་གྱུར་གྱི་བར་དུ་བདག་འཚང་མི་རྒྱ་བར་ཤོག་ཅིག་ཅེས་པ་
དང་། དམ་ཚིག་ཉམས་ཆག་ཅན་རྣམས་ཀྱི་མདུན་དུ་བདག་གནས་ནས་སྒྲིབ་
པ་ཐམས་ཅད་སྦྱོང་བར་ཤོག་ཅིག་ཅེས་པའི་སྨོན་ལམ་གྱི་མཐུ་ཡོངས་སུ་གྲུབ་
པས་ཐུགས་བསྐྱེད་གཞན་དང་མི་འདྲ་ཞིང༌། ལྷག་པའི་ལྷ་རིགས་བརྒྱ་
རིགས་ལྔ་སོགས་གཅིག་ཏུ་འདུས་པའི་རང་བཞིན་རིགས་བརྒྱའི་ཁྱབ་བདག་
གསང་ཆེན་རིགས་གཅིག་རྡོ་རྗེ་སེམས་དཔའ་ཡིན་པས་ལྷ་གཞན་དང་མི་
འདྲ་ བ་ དང་། ཕྱོགས་ བཅུའི་ སངས་ རྒྱས་རེ་རེའི་ མདུན་ དུ་ ཕྱིན་ ནས་
བཤགས་པའི་ཐབས་ལ་འབད་པ་བས། དཀྱིལ་འཁོར་ཐམས་ཅད་ཀྱི་སྤྲོ་
དང་སྡུད་པའི་བྱེད་པོ་བླ་མ་དང་རྡོ་རྗེ་སེམས་དཔའ་གཉིས་སུ་མེད་པར་
བསྒོམས་ནས་བཤགས་པ་བྱེད་ན་སྔ་མ་ལས་ ཁྱད་པར་དུ་གྱུར་པ་ཡིན་
གསུངས། དེ་ཡང་སྦྱང་བྱ་དང་སྦྱོང་བྱེད་གཉིས་ལས། སྦྱང་བྱ་སྒྲིབ་པ་བཞི་
ནི་ལས་ཀྱི་སྒྲིབ་པ་རང་བཞིན་གྱི་སྡིག་པ་དང་བཅས་པའི་ལྟུང་བ་གཉིས།
ཉོན་མོངས་པའི་སྒྲིབ་པ་ནི། མགོན་པོ་བྱམས་པས། སེར་སྣ་ལ་སོགས་རྣམ་
རྟོག་གང་༌། །དེ་ནི་ཉོན་མོངས་སྒྲིབ་པར་འདོད། །ཅེས་མི་མཐུན་ཕྱོགས་
སེར་སྣ་དང་འཆལ་ཚུལ་ལ་སོགས་པའི་རྣམ་རྟོག་གང་ཡིན་པ་དེ་ནི་ཕར་
ཕྱིན་ཡོངས་སུ་དག་པའི་གེགས་ཉོན་མོངས་པའི་སྒྲིབ་པ་ཡིན་པར་འདོད་
དོ། །ཤེས་སྒྲིབ་ནི། མགོན་པོ་བྱམས་པས། འཁོར་གསུམ་རྣམ་པར་རྟོག་པ་
218



སྔོན་འགྲོ་ཀུན་བཏུས།
གང་༌། །དེ་ནི་ཤེས་བྱའི་སྒྲིབ་པར་འདོད། །ཅེས་འཁོར་གསུམ་དུ་རྣམ་པར་
རྟོག་པ་གང་ཡིན་པ་དེ་ནི་ཕར་ཕྱིན་ཡོངས་སུ་རྫོགས་པའི་གེགས་ཤེས་བྱའི་
སྒྲིབ་པ་ཡིན་པར་འདོད་དོ། །བག་ཆགས་ཀྱི་སྒྲིབ་པ་ནི། མདོ་ལྟར་ན་རྩི་
སྣོད་ལྟར་ཤེས་བྱའི་སྒྲིབ་པ་ཤིན་ཏུ་ཕྲ་བའི་གནས་སྐབས་དང༌། སྔགས་
ལྟར་ན་གཉེན་པོ་རྡོ་རྗེ་ལྟ་བུའི་ཡེ་ཤེས་ཀྱིས་བཅོམ་བྱའི་སྣང་གསུམ་འཕོ་
བའི་བག་ཆགས་དེ་ཡིན་ནོ། །སྒྲིབ་པ་བཞི་པོ་དེས་གང་ལ་སྒྲིབ་ན། རང་
བཞིན་གྱི་སྡིག་པས་གནས་སྐབས་མཐོ་རིས་ལ་སྒྲིབ། བཅས་ལྟུང་གིས་གནས་
སྐབས་མཐོ་རིས་དང་། མཐར་ཐུག་བྱང་ཆུབ་གསུམ་ལ་སྒྲིབ།ཉོན་སྒྲིབ་ཀྱིས་
ཐར་པ་ལ་སྒྲིབ། ཤེས་སྒྲིབ་དང་བག་ཆགས་ཀྱི་སྒྲིབ་པ་གཉིས་ཀྱིས་ཐམས་
ཅད་མཁྱེན་པའི་གོ་འཕང་ལ་བསྒྲིབ་ པའོ། །སྦྱོང་བྱེད་གཉེན་པོ་སྟོབས་
བཞིའི་སྒོ་ནས་འདིར་སྒྲིབ་པ་ཇི་ལྟར་སྦྱོང་བའི་ཚུལ་ནི། བདག་ཉིད་ཐ་
མལ་སོགས། ཨཱཋཆོས་ཉིད་སྐྱེ་བ་མེད་པའི་དོན་དྲན་པའི་ངང་ནས། བདག་
ཉིད་ཐ་མལ་དུ་གནས་པའི་སྤྱི་བོ་རུ། པད་དཀར་འདབ་མ་བརྒྱད་པ་སྡོང་བུ་
སོར་བཞི་ཙམ་ཚངས་བུག་ཏུ་ཟུག་པའི་ལྟེ་བར་ཟེའུ་འབྲུ་དམར་སེར་གྱི་ཚད་
དང་མཉམ་པའི་ཟླ་དཀྱིལ་དཀར་བསིལ་ཉ་གང་བའི་གདན་གྱི་དབུས་སུ།
དབྱིངས་རིག་དབྱེར་མེད་མཚོན་པའི་ཧཱུཾ་ཡིག་དཀར་པོ་ཡོངས་སུ་གྱུར་པ་
ལས། སྐད་ཅིག་གིས་ངོ་བོ་རྩ་བའི་བླ་མ་ཡིན་པ་ལ་རྣམ་པ་རྡོ་རྗེ་སེམས་
དཔའ་སྐུ་མདོག་དཀར་གསལ་འོད་ཟེར་འཕྲོ་ཞིང་། ཞི་འཛུམ་མཚན་དཔེའི་
ཉམས་འགྱུར་ཡོངས་སུ་རྫོགས་པ་ལ། དར་དཀར་པོའི་སྟོད་གཡོགས། ཁ་
དོག་སྣ་ཚོགས་པའི་སྨད་དཀྲིས། ཅོད་པན། ཟི་ལྡིར་ནི་དར་མཐིང་ཁྲའི་
219



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཅོད་པན་ལྟག་པ་ནས་ཕྱིར་འཕྱང་བ། གར་གྱི་ཕུ་དུང་ནི་བྲིས་ཆ་རྙིང་པ་རྣམས་
སུ་འབྱུང་བའི་སྟོད་གཡོགས་ལྟ་བུ་ལ་ཕུ་དུང་ཐུང་ངུ་ཡོད་པ་སྟེ་དར་གྱི་ཆས་
གོས་ལྔ་དང་། རིན་པོ་ཆེའི་དབུ་རྒྱན། སྙན་རྒྱན། མགུལ་རྒྱན། ཕྱག་གདུབ།
ཞབས་གདུབ། སྐ་རགས། རིན་པོ་ཆེའི་དོ་ཤལ་ལྟེ་འོག་ཡན་འཁོར་བ། སེ་
མོ་དོ་ནི་ནུ་མའི་བར་སླེབས་པའི་དོ་ཤལ་ཐུང་བ་ཞེས་གསུངས། སྐད་གཉིས་
ཤན་སྦྱར་ལས། དོ་ཤལ་ཏེ་མུ་ཏིག་སོགས་ཀྱི་རྒྱན་ཕྲེང་ལྟེ་འོག་སླེབས་པ།
དོ་ཤལ་ཕྱེད་པ་སྟེ་སེ་མོ་དོ་ཞེས་པར་འབོད་པ་ནུ་མའི་བར་སླེབས་པ། རྐང་
གདུབ་སྟེ་ལོང་ཚིགས་ཀྱི་རྒྱན་འཁོར་བའོ། །ཞེས་གསུངས་པ་སྟེ་རིན་པོ་ཆེའི་
རྒྱན་བརྒྱད་དོ། །དེ་ལྟར་ལོངས་སྤྱོད་རྫོགས་པའི་རྒྱན་ཆས་བཅུ་གསུམ་
གྱིས་སྐུ་ལ་སྤྲས་པ། ཞལ་གཅིག་ཕྱག་གཉིས་ཕྱག་གཡས་རིག་སྟོང་གི་
རྡོ་རྗེ་རྩེ་ལྔ་པ་ཐུགས་ཀར་གཏོད་པ། གཡོན་སྣང་སྟོང་གི་དྲིལ་བུ་དཀུ་ལ་
བརྟེན་ནས་འཛིན་ཅིང་། སྲིད་ཞི་གཉིས་ ཀྱི་མཐའ་ལ་མི་གནས་པའི་
བརྡར་ཞབས་རྡོ་རྗེ་སྐྱིལ་མོ་ཀྲུང་གིས་བཞུགས་པའི་པང་དུ། ཡུམ་སྙེམས་མ་
དཀར་མོ་ཕྱག་གཡས་སྐྱེ་ཤི་རྩད་ནས་གཅོད་པའི་གྲི་གུག་དང་གཡོན་བདེ་
ཆེན་ སྦྱོར་ བའི་ བརྡར་ཐོད་ཡེ་ ཤེས་ ཀྱི་ བདུད་ རྩིས་གང་ བ་ འཛིན་ པ་
དང་མཉམ་པར་འཁྲིལ་བའི་སྐུ་ཅན་དུ་གསལ་བཏབ་ནས། ཁྱོད་ལ་སྐྱབས་
སུ་གསོལ་ཞིང་སྡིག་པ་སྦྱོང་བར་མཛད་དུ་གསོལ་ཞེས་མོས་གུས་གདུང་
ཤུགས་དྲག་པོས་བདག་གི་ཤེས་རྒྱུད་ཀྱི་སྡིག་སྒྲིབ་ཐམས་ཅད་དག་པ་ཞིག་
ཁྱེད་མཁྱེན་ནོ་སྙམ་པ་རྟེན་གྱི་སྟོབས། སྔར་བྱས་ ཀྱི་སྡིག་པ་ལ་སྙིང་
ནས་འགྱོད་སེམས་དྲག་པོས་མཐོལ་ལོ་བཤགས་སོ་སྙམ་པ་རྣམ་པར་སུན་
220



སྔོན་འགྲོ་ཀུན་བཏུས།
འབྱིན་པའི་སྟོབས། ཕྱིན་ཆད་སྲོག་ལ་བབ་ཀྱང་སྡིག་པའི་ལས་མི་བྱེད་
སྙམ་པ་ཉེས་བྱས་སྡོམ་པའི་སྟོབས། སྔར་བྱས་ཀྱི་གཉེན་པོར་བླ་མ་རྡོ་རྗེ་
སེམས་དཔའ་ཡབ་ཡུམ་གཉིས་སུ་མེད་པ་ཁྱོད་ཀྱི་ཐུགས་ཀར་ཟླ་བ་ཉ་གང་
བ་རྒྱས་ པའི་སྟེང་དུ། ཧཱུྃ་ ཡིག་ གི་ མཐའ་ མར་ ཡིག་ བརྒྱའི་སྔགས་ཕྲེང་
དཀར་པོ་སྤུ་ཤད་ཀྱིས་བྲིས་པ་ལྟ་བུ་གཡས་བསྐོར་དུ་གསལ་ལ། ཅུང་ཟད་
བཟླས་པས་སྔགས་ཀྱི་ཐུགས་རྒྱུད་བསྐུལ་བས་ཧཱུཾ་ཡིག་སྔགས་ཕྲེང་དང་
བཅས་པ་ལས་བདེ་ཆེན་གྱི་བདུད་རྩི་དཀར་པོ་འོད་ཟེར་དང་བཅས་པ་དཔག་
ཏུ་མེད་པ་བབས། ཡབ་ཡུམ་གྱི་སྐུ་ཡི་དབྱིབས་བརྒྱུད་དེ་བདེ་ལ་རོལ་བའི་
སྦྱོར་མཚམས་ནས་བྱུང་། པདྨའི་སྡོང་བུ་ལ་འཁྲིལ་བའི་ཚུལ་གྱིས་བདུད་རྩི་
བྱང་ཆུབ་སེམས་ཀྱི་སྤྲིན་ཆེན་པོ་ག་བུར་རྡུལ་ལྟར་འཛག་ཅིང་རང་གི་ཚངས་བུ་
ག་ནས་ཞུགས་པ་དེ་ཡིས། ཤ་འུད་ཆེན་པོའི་སྣ་ལ་སྦྱར་མི་ཆགས་པ་ལྟར་
བདག་དང་ཁམས་གསུམ་སེམས་ཅན་ཐམས་ཅད་ཀྱི། མི་དགེ་བའི་ལས་དང་
ཉོན་མོངས་པ་སྡུག་བསྔལ་གྱི་རྒྱུ་དང༌། དེ་དག་གི་འབྲས་བུ་ནད་ཐམས་
ཅད་རྣག་ཁྲག་དང་། གདོན་ཐམས་ཅད་སྲོག་ཆགས། སྡིག་སྒྲིབ་ཉེས་ལྟུང་
དམ་གྲིབ་མ་ལུས་པ་དུད་སོལ་ཁུ་རླངས་ཀྱི་རྣམ་པས་བ་སྤུའི་བུ་ག་དང་
འོག་ སྒོ་གཉིས་ནས་འཐོན། ས་རིམ་པ་དགུའི་འོག་ཏུ་འཆི་བདག་གླང་
དམར་པོའི་རྣམ་པར་གནས་པའི་ཁ་གདངས་པ་ནས་ཞུགས། ལྟོ་བར་ཚུད་
པས་མི་མཐུན་པའི་ཕྱོགས་དེ་ཐམས་ཅད་བྱང་བར་མཛད་དུ་གསོལ་བསམ་
ལ། ཡི་གེ་བརྒྱ་པ་རབ་ཅི་ནུས། འབྲིང་བརྒྱ་རྩ། ཐ་མའང་ཉེར་གཅིག་ལ་
ཉུང་མཐའ་བྱས་པ་བཟླ་བ་གཉེན་པོ་ཀུན་ཏུ་སྤྱོད་པའི་སྟོབས་སོ། །དེ་ནས་
221



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
མཐར་ ཐུན་འཇོག་ཁར། འཆི་ བདག་ ལས་ ཀྱི་ གཤིན་ རྗེ་ ལ་ སོགས་ པ་
ཐམས་ཅད་ངོམས་ཤིང་ ཚིམས། ལན་ཆགས་འཁོར། བུ་ལོན་སོད། ཤ་
མཁོན་བྱང་། སྡིག་སྒྲིབ་དག། གཤིན་རྗེའི་ཁ་ལག་སྦྱར་གསུམ་ཡང་ཟུམ།
ས་གས་པ་ཡང་སོས་ཏེ་དུས་མིན་གྱི་འཆི་བ་བསླུས་པར་བསམ། དེ་ལྟར་
སྟོབས་བཞིའི་གནད་དང་ལྡན་པས་ཉམས་སུ་བླངས་པའི་མཐར། འཁོར་ལོ་
བཞིའི་གནས་རྣམས་ཀྱང་བདུད་རྩིའི་སྐྱ་མེར་གྱིས་ཁེངས་པས་སྒོ་གསུམ་ཆ་
མཉམ་གྱི་སྡིག་སྒྲིབ་བག་ཆགས་དང་བཅས་པ་དག །བདེ་སྟོང་དགའ་བ་
བཞིའི་ཡེ་ཤེས་རྒྱུད་ལ་སྐྱེས་པས་ལུས་སེམས་ཟག་མེད་ཀྱི་བདེ་བས་ཁྱབ་
པར་བསམ། འཇུག་བཤགས་སྡོམ་བྱ་བ་ནི། སླར་ཡང་མོས་གུས་གདུང་
ཤུགས་དྲག་པོས། མགོན་པོ་བདག་ནི་ སོགས། སྐྱབས་ གསོལ་ གྱི་ཚིག་
བརྗོད་པ་དང༌། རང་རྒྱུད་ཀྱི་སྡིག་ལྟུང་དག་པ་ལ་རྡོ་རྗེ་སེམས་དཔའ་
ཐུགས་དགྱེས་པས་ཞལ་འཛུམ་མདངས་སུ་བཞད་ཅིང་། རིགས་ཀྱི་བུ་ཁྱོད་
ཀྱི་སྡིག་སྒྲིབ་ཉེས་ལྟུང་ཐམས་ཅད་དག་པ་ཡིན་ནོ་ཞེས་གསུང་གིས་དངོས་
སུ་གནང་བ་བྱིན་པ་དང་ཆབས་ཅིག་བདེ་སྟོང་ཆེན་པོའི་ངོ་བོར་འོད་དུ་ཞུ་
ནས་ རང་ལ་ཐིམ་པའི་རྐྱེན་ ལས། རང་ ཉིད་ ཀྱང་སྐད་ཅིག་གིས་རྡོ་རྗེ་
སེམས་དཔའ་ཡབ་ཡུམ་སྐུ་མདོག་ཕྱག་མཚན་རྒྱན་ཆ་ལུགས་སོགས་མ་
འདྲེས་ཤིང་ཡོངས་སུ་རྫོགས་པ་སྣང་སྟོང་མེ་ལོང་ནང་གི་གཟུགས་བརྙན་
ལྟ་བུར་གསལ་བའི་ཐུགས་ཀར་ཟླ་དཀྱིལ་གྱི་དབུས་སུ་ཐུགས་སྲོག་ཧཱུྃ།
ཕྱོགས་བཞིར་ཨོཾ་བཛྲ་སཏཱའི་སྔགས་ཀྱི་ཡིག་འབྲུ་རྣམས་གསལ་བ་ལས་
འོད་ཟེར་དཀར་པོ་དཔག་ཏུ་མེད་པ་འཕྲོས། འཕགས་པ་མཆོད། བྱིན་
222



སྔོན་འགྲོ་ཀུན་བཏུས།
རླབས་དང་དངོས་གྲུབ། འདིར་ཞབས་དྲུང་རིན་པོ་ཆེས། བླ་མ་ཉག་བླ་ལ་ཡིག་འབྲུདང་འོད་ཟེར་
་དཀར་པོར་གསལ་ཀྱང་རུང་གསུངས། མཆན། ཐམས་ཅད་ཚུར་འདུས་རང་ ལ་ ཐིམ། སླར་
འཕྲོས་སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། ཕྱི་སྣོད་ཀྱི་འཇིག་རྟེན་
འོག་མིན་མངོན་པར་དགའ་བའི་ཞིང་དང་། ནང་བཅུད་ཁམས་གསུམ་གྱི་
སེམས་ཅན་ཐམས་ཅད་རྡོར་སེམས་རིགས་ལྔའི་གོ་འཕང་ལ་བཀོད། དེ་
ཐམས་ཅད་དང་ རང་ཉིད་ལྷན་ཅིག་ པས་བཟླས་ པར་བསམ་ལ་ ཞེས་
གསུངས། ཕྱག་རྡོར་དྲག་པོ་གསུམ་འདུལ་གྱི་རྒྱུད་ལས། ཨོཾ་བཛྲ་སཏྭ་ཧཱུཾ།
ཞེས་འབུམ་ཕྲག་གཅིག་བརྗོད་ན། རྩ་བའི་དམ་ཚིག་ཉམས་པ་ཞི་བར་
འགྱུར་རོ། །ཞེས་གསུངས་པས། ཡང་སྙིང་ཅི་ནུས་སུ་བཟླ་བ་ནི་ཁྱད་པར་
བསྐྱེད་རིམ་ལ་བརྟེན་པའི་སྒྲིབ་སྦྱོང་དང་། མཐར་ཐུག་ལྷ་སྔགས་ཀྱི་སྤྲོས་
པ་འོད་གསལ་གཉུག་མའི་ངང་དུ་བསྡུས་ཏེ། སྦྱང་བྱ་སྦྱོང་བྱེད་རྟོག་ཚོགས་
ཐམས་ཅད་གཟོད་མ་ནས་རང་བཞིན་གྱིས་མ་གྲུབ་པའི་རིག་སྟོང་དོན་གྱི་
རྡོ་རྗེ་སེམས་དཔའི་རང་ཞལ་བལྟ་ཞིང་མཉམ་པར་འཇོག་པ་ནི་དོན་དམ་
རྫོགས་ རིམ་ ལ་ བརྟེན་ པའི་ སྒྲིབ་ པ་ སྦྱོང་ ཚུལ་ བླ་ན་མེད་པའོ། །ཞེས་
གསུངས། ཇི་སྐད་དུ། ཨཱཡིག་སྐྱེ་བ་མེད་པའི་ཆོས་ཉིད་དོན། །གཞི་ལམ་
འབྲས་བུ་དབྱེར་མེད་བྱང་ཆུབ་སེམས། །སྦྱང་བྱ་སྦྱོང་བྱེད་ལས་འདས་རྫོགས་
པ་ ཆེར། །རྣམ་ གྲོལ་ རིག་ སྟོང་ སོར་ བཞག་ བཤགས་ པའི་ རྒྱལ། །ཞེས་
གསུངས་སོ། །
བཞི་པ་མཐུན་རྐྱེན་ཚོགས་བསགས་ པ་ མཎྜལ་གྱི་ཁྲིད་ནི། ཨོཾ་ ཨཱཧཱུྃ།
སྟོང་གསུམ་འཇིག་རྟེན་སོགས། མདུན་གྱི་ནམ་མཁར་ཚོགས་ཞིང་སྐྱབས་
123



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཡུལ་ལྟར་གསལ་བཏབ་སྟེ་རིན་པོ་ཆེ་ལ་སོགས་པའི་མཎྜལ་བྱི་དོར་བྱས་
ལ། དྲི་བཟང་དང་བ་བྱུང་གི་ཆུས་བྱུག་པར་མེ་ཏོག་གི་ཚོམ་བུ་རང་རང་གི་
གཞུང་ལྟར་བཀོད་པ་དམིགས་རྟེན་དུ་བྱ། རྒྱུན་དུ་མ་གྲུབ་ན་དམིགས་པས་
ཀྱང་རུང་སྟེ། གང་ལྟར་ཡང་། ཐུན་མོང་སྤྲུལ་སྐུའི་མཎྜལ་གླིང་བཞི་རི་རབ་
ལྷ་གནས་དང་བཅས་པའི་སྟོང་གསུམ་འཇིག་རྟེན་བྱེ་བ་ཕྲག་བརྒྱའི་ཞིང་ན།
རྒྱལ་སྲིད་རིན་ཆེན་སྣ་བདུན་ལ་སོགས་པ་ལྷ་མིའི་ཡོ་བྱད་ཀྱི་འབྱོར་པ་ཕུན་
སུམ་ཚོགས་པས་ཡོངས་སུ་གཏམས་ཤིང་གང་བ་དང༌། བྱེ་བྲག་ཏུ་བདག་
གི་ལུས་ལོངས་སྤྱོད་དགེ་ཚོགས་དང་བཅས་པ་ལྟོས་མེད་དུ་ཡོངས་སུ་
འབུལ་གྱིས། དམ་པ་ཆོས་ ཀྱི་འཁོར་ལོས་འགྲོ་བ་རྣམས་ཐར་པ་དང་
ཐམས་ཅད་མཁྱེན་པའི་ལམ་ལ་བསྒྱུར་བའི་རྒྱལ་སྲིད་དམ་པ་སྤྲུལ་པའི་སྐུ་
ཐོབ་པར་ཤོག་ཅིག་སྙམ་པའོ། །དེའི་སྟེང་གི་ནམ་མཁར་ཐུན་མིན་ལོངས་
སྐུའི་མཎྜལ་འོག་མིན་བདེ་ཆེན་སྟག་པོ་བཀོད་པའི་ཞིང་ན། ངེས་པ་ལྔ་ལྡན་
རིགས་ལྔའི་ཚོམ་བུའི་རྣམ་པ་ཅན་ལ། སྒེག་སོགས་འདོད་ཡོན་གྱི་ལྷ་མོ་
གྲངས་མེད་པས་མཆོད་པའི་སྤྲིན་ཕུང་བསམ་གྱིས་མི་ཁྱབ་ཅིང་མཐའ་
ཡས་པ་ཐོགས་པ་མེད་པར་ཕུལ་བས་ལྷུན་གྲུབ་ལོངས་སྐུའི་ཞིང་ལ་སྤྱོད་པར་
ཤོག་ཅིག་སྙམ་པའོ། །དེའི་སྟེང་གི་དབྱིངས་ལ་ཁྱད་པར་ཆོས་སྐུའི་མཎྜལ་
གནས་ལུགས་རང་བྱུང་གི་ཡེ་ཤེས་དེ་ཉིད་སེམས་ཀྱི་ཆོས་ཉིད་དུ་གདོད་
ནས་གཞོན་ནུ་བུམ་སྐུའི་ཚུལ་དུ་བཞུགས་པ་ཡིན་ལ། དེ་ལྟར་སྣང་སྲིད་
རྣམ་པར་དག་པ་གཞོན་ནུ་བུམ་པའི་སྐུའི་གཞི་ལ། ཐུགས་རྗེ་མ་འགགས་
འོད་གསལ་གྱི་སྣང་ཆ་ཆོས་ཉིད་རོལ་བའི་རྒྱན་དུ་ཤར་བའི་སྐུ་དང་ཐིག་
224



སྔོན་འགྲོ་ཀུན་བཏུས།
ལེའི་འཛིན་པ་རྣམ་པར་དག་པའི་ཞིང་སྐུ་ཕོ་བྲང་གསུམ་གྱི་སྣང་ཆ་ཚོམ་
བུའི་ཚུལ་དུ་ཕུལ་བས་ཀུན་བཟང་ཆོས་སྐུའི་ཞིང་ལ་སྤྱོད་པར་ཤོག་ཅིག་
སྙམ་པའོ། །བསྡུ་ན། ས་གཞི་སྤོས་ཆུས་སོགས་མཎྜལ་ཚོམ་བུ་བདུན་མ་འདི་
ཉིད་སྤྲུལ་སྐུའི་མཎྜལ་ཡིན་ཀྱང༌། སྤྲུལ་སྐུ་སྐུ་གསུམ་གྱི་བདག་ཉིད་ཡིན་
པས་སྐུ་གསུམ་གྱི་མཎྜལ་དུ་དམིགས་ཀྱང་རུང་མོད་གསུངས་པས་འདི་ཁོ་ན་
ཕུལ་ཡང་ཆོག་གསུངས། གཞན་ ཡང་། བཞེད་སྲོལ་འགའ་ན་མི་མཇེད་
ཀྱི་འཇིག་རྟེན་བྱེ་བ་ཕྲག་བརྒྱའི་ཞིང་ཁམས་སྤྲུལ་སྐུའི་ལྷ་ཚོགས་ལ་འབུལ་
བ་དང༌། ནང་རང་ལུས་ཀྱི་མཎྜལ་པགས་པ་དབང་ཆེན་གསེར་གྱི་ས་གཞི།
ཁྲག་དྲི་བཟང་གི་ཆག་ཆག །ཡན་ལག་བཞི་གླིང་བཞི། ཉིང་ལག་རྣམས་
གླིང་ཕྲན། མིག་གཉིས་ཉི་ཟླ། དབང་ཡུལ་གཞན་རྣམས་མཆོད་པའི་ལྷ་མོ་
རྣམས་སུ་མོས་ནས་ལོངས་སྐུའི་ལྷ་ཚོགས་ལ་འབུལ་བ་དང༌། གསང་བ་
ཆོས་སྐུའི་མཎྜལ་ཀ་དག་གདོད་མའི་གཞི་ལ་ལྷུན་གྲུབ་སྣང་བ་བཞི་པོ་
ཚོམ་བུའི་ཚུལ་དུ་བཀོད་དེ་ཆོས་སྐུའི་ལྷ་ཚོགས་ལ་འབུལ་བ་སོགས། དེ་ལྟར་
སྔ་འགྱུར་རང་ལུགས་ཀྱི་མཎྜལ་བཀའ་གཏེར་རང་རང་གི་གཞུང་ན་གསལ་
བས་དེར་བལྟ་བར་བྱའོ། །ས་སྐྱའི་འགྲོ་མགོན་ཆོས་རྒྱལ་འཕགས་པའི་
གསུང་ ཚོམ་བུ་སོ་བདུན་མ་ཡོངས་གྲགས་ལྟར་དང༌། ཡོ་གའི་རྒྱུད་ཀྱི་
དགོངས་པ་སློབ་དཔོན་སངས་རྒྱས་གསང་བའི་བཞེད་པ་ནི། ཚོམ་བུ་བཅུ་
གསུམ་མ་སྟེ། རི་རབ་གླིང་བཞི་གླིང་ཕྲན་བཅས་སྡོམ་པའོ། །སློབ་དཔོན་
ཛེ་ཏ་རི་དགྲ་ལས་རྣམ་པར་རྒྱལ་བའི་བཞེད་པ་ནི། གླིང་བཞི་གླིང་ཕྲན་རི་
རབ་དང་བཅས་པའི་སྟེང་དུ་ཉི་ཟླ་གདུགས་རྒྱལ་མཚན་བཞི་བསྣན་པས་



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཚོམ་བུ་བཅུ་བདུན་པའོ། །སློབ་དཔོན་འཇམ་དཔལ་གྲགས་པའི་བཞེད་པ་
ནི། རི་གླིང་གླིང་ཕྲན་བཅས་ཀྱི་སྟེང་དུ་རྒྱལ་སྲིད་བདུན། གཏེར་བུམ། ཉི་
ཟླ་བཅས་བསྣན་པས་ཚོམ་བུ་ཉེར་གསུམ་པའོ། །དུས་ཀྱི་འཁོར་ལོའི་རྒྱུད་
ཀྱི་དགོངས་པ་ནི། ཚོམ་བུ་ཉེར་གསུམ་པ་དེ་གའི་སྟེང་དུ་དགྲ་གཅན་དང་
དུས་མེ་གཉིས་བསྣན་པས་ཚོམ་བུ་ཉེར་ལྔ་པའོ། །ཚོམ་བུ་བཅུ་གསུམ་པར་
ཉི་ཟླའི་ཚོམ་བུ་དོར། བཅུ་བདུན་པར་ལྷོ་བྱང་དུ་གདུགས་དང་རྒྱལ་མཚན།
ཉེར་གསུམ་པར་ཕྱོགས་མཚམས་བརྒྱད་དུ་རྒྱལ་སྲིད་བདུན་དང་གཏེར་བུམ།
ཤར་ནུབ་ཏུ་ཉི་ཟླ། ཉེར་ལྔ་པར་ལྷོ་བྱང་དུ་དགྲ་གཅན་དང་དུས་མེ་འགོད་
པར་བྱའོ། །ཞེས་གསུངས་སོ། །
ལྔ་པ་བདུད་བཞི་ཅིག་ཅར་དུ་གཅོད་པ་ཀུ་སུ་ལུའི་ཚོགས་བསོག་ལ།
དེ་ ཡང་ངོ་བོ་ཕ་རོལ་ཏུ་ཕྱིན་པ། སྔགས་དང༌རྗེས་སུ་མཐུན་པའི་མདོ་
སྔགས་དགོངས་པ་ཟུང་འབྲེལ། དམ་ཆོས་བདུད་ཀྱི་གཅོད་ཡུལ་ཞེས་བྱ་བ།
འཁོར་བར་འཆིང་བྱེད་ཀྱི་བདུད་བཞི་པོ་སེམས་ཀྱི་སྙེམས་རྟོག་ངར་འཛིན་
ཁོ་ནའི་སྟེང་དུ་གཅོད་པར་བྱེད་པ་ཡིན་ལ། སྤྱིར་བཀའ་སྲོལ་འདིའི་རང་
སྐད་དུ། ཟུང་བཞི་ཡ་བརྒྱད་ཀྱིས་ཁོག་ཕུབ། མཚོན་པ་དཔེ་དྲུག་གིས་ཆེ་
བ་བརྗོད། ཅེས་གསུངས་ཏེ། དང་པོ་ནི། ཞུ་བ་པོའི་གང་ཟག་གིས་དབྱེ་ན་
ཕོ་རྒྱུད་མོ་རྒྱུད་གཉིས། ངོ་བོས་དབྱེ་ན་གཞུང་ཁྲིད་ཅན་དང་ཁ་འཐོར་
གཉིས། ཡོངས་ལ་གྲགས་ཚུལ་གྱིས་དབྱེ་ན་སྔ་དར་ཕྱི་དར་གཉིས། བྱོན་
ཚུལ་གྱི་དབྱེ་ན་བཀའ་མ་གཏེར་མ་གཉིས་ཏེ་ཟུང་བཞི་ལ་ཡ་བརྒྱད་དུ་བྱུང་
ངོ་། །མཚོན་པ་དཔེ་དྲུག་ནི་གཅོད་འདི་གངས་དཀར་དང་འདྲ་སྟེ་གངས་ལ་



སྔོན་འགྲོ་ཀུན་བཏུས།
ཁ་བ་བབས་ཀྱང་དཀར་ལ་མ་བབས་ཀྱང་དཀར་བ་བཞིན་དུ། གཅོད་
མཁན་རྣལ་འབྱོར་པ་ལ་ཐོས་པའི་ཤེས་རབ་ཡོད་ཀྱང་ལེགས་ལ་མེད་ཀྱང་
ཆོག་པའོ། །སེང་གེ་དང་འདྲ་སྟེ་དེས་མང་པོ་ཟིལ་གྱིས་གནོན་ལ་གཅིག་
པུར་ཉམ་ང་མེད་པ་བཞིན། གཅོད་བྱེད་མང་པོ་དང་འགྲོགས་ཀྱང་ཆོག་ལ་
གཅིག་པུར་འགྲིམས་ཀྱང་ཆོག་པའོ། །རྔ་བོ་ཆེའི་སྐད་དང་འདྲ་སྟེ་རྔ་ཆེན་ལ་
རོལ་མོ་གཞན་གྱི་སྒྲ་ཡོད་ཀྱང་ཆོག་ལ་མེད་ཀྱང་ཆོག་པ་བཞིན། འདི་ལ་
དགེ་སྦྱོར་གྱི་གྲོགས་གཞན་ཡོད་མེད་ཀྱང་ཁྱད་མེད་པའོ། །དངོས་གྲུབ་ཀྱི་
ཆུ་མིག་དང་འདྲ་སྟེ་གྲུབ་ཆུ་ལ་མི་མང་ཉུང་གི་ཚོད་དང་འཚམས་པར་འབྱུང་
བ་བཞིན། ལུགས་འདིར་གང་ཟག་གི་བློ་ཚོད་དང་འཚམས་པར་བསླབ་ཏུ་
ཡོད་པའོ། །གསེར་གཡུ་ཆག་པའི་དུམ་བུ་དང་འདྲ་སྟེ། ཆེ་ན་རིན་ཐང་ཆེ་
ལ་ཆུང་ནའང་དེ་དང་འཚམས་པའི་རིན་ཐང་ཡོད་པ་བཞིན། གཅོད་སྐོར་
རྒྱ་ཆེར་ཤེས་ན་ཡོན་ཏན་དཔག་ཏུ་མེད་ལ་ཅུང་ཟད་ཤེས་པས་ཀྱང་རང་
གཞན་ ལ་ ཕན་ཐོགས་པའོ། །རྟ་བཟང་ པོའི་ སྤུ་ དང་འདྲ་ སྟེ་རྟ་ མཆོག་
གཟུགས་འགྲོས་ལེགས་པ་ལ་སྤུ་མདོག་ཁྱད་པར་མེད་པ་བཞིན། གཅོད་
ཡུལ་མཐར་ཕྱིན་པའི་གང་ཟག་དེ་མཆོག་དམན་གང་ཡིན་ཀྱང་གཞན་ལས་
བྱིན་རླབས་ཆེ་བར་གསུངས་སོ། །གཅོད་ཡུལ་གྱི་རྣམ་བཞག་མདོར་བསྡུས་
ལས། གཅོད་ ཡུལ། གཅོད་ བྱ། གཅོད་ བྱེད། ཇི་ ལྟར་ གཅོད་ ཚུལ་ བཞི།
དང་པོ་ནི་ཇི་ལྟར་ཤིང་གཅོད་པ་ན་གཅོད་ཅིང་འགྱེལ་བའི་ཡུལ་ནི་ས་གཞི་
ཡིན་པ་ལྟར། འཁྲི་བ་བཅད་ནས་ཞེན་མེད་དུ་གནས་པའི་ཡུལ་ནི་ཆོས་
དབྱིངས་ རིག་ པ་ བྱང་ཆུབ་སེམས་ཀྱི་ཀློང་ཡིན་ཏེ། དེ་ལ་གནས་པ་ནི་
༡27



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
འཕགས་པའི་གནས་པ་རྣམ་ཐར་སྒོ་གསུམ་གྱི་རང་བཞིན་ཅན་ནོ། །དེའི་
ངང་དུ་བདུད་བཞི་རྒྱུ་བ་མེད་པར་ནམ་མཁའ་ལྟར་མཉམ་པ་ལ་བདུད་
བཞི་དབྱིངས་སུ་གཅོད་པའམ་གཅོད་ཡུལ་ཞེས་གསུངས་སོ། །གཅོད་བྱ་ནི་
འཁྲི་བ་སྟེ། ཉ་ལྕགས་ཀྱུས་བཟུང་བ་བཞིན་དུ་བདུད་བཞི་དང་འབྲེལ་བའི་
དྲྭ་བ་ལྟ་བུ་ཡིན་ནོ། །གཅོད་བྱེད་ནི་བདག་མེད་རྟོགས་པའི་ཤེས་རབ་སྟེ་
རལ་གྲི་བཞིན་ནོ། །ཞེས་དང༌། ཇི་ལྟར་གཅོད་ན་ཡུལ་བཞི་པོ་བདེན་པ་
མེད་པར་མཐོང་བས་ཡུལ་ཅན་དེར་འཛིན་གྱི་ཞེན་པ་ཆོད་པས་ན་ཡུལ་
ཡུལ་ཅན་གྱི་བར་ལག་འབྲེལ་བའི་འཁྲི་བ་ཆད་པའོ། །ཞེས་དང་། སེམས་
ཅན་ཐམས་ཅད་ལ་བར་དུ་གཅོད་ཅིང་མི་འདོད་པ་སྐྱེད་པའི་རིགས་བསྡུ་ན་
བཞིར་འདུ་བས་དེ་ཆོད་ན་བར་ཆད་ཀྱི་གཡུལ་ལས་རྣམ་པར་རྒྱལ་བས་ན་
བདུད་བཞི་གཅོད་པ་ཡིན་ཏེ། མ་ཅིག་ཡེ་ཤེས་ཀྱི་མཁའ་འགྲོ་མའི་ཞལ་
ནས། ཐོགས་བཅས་ཡུལ་གྱི་འཁྲི་བ་བཅད། །ཐོགས་མེད་ཡིད་ཀྱི་འཁྲི་བ་
བཅད། །དགའ་སྤྲོ་ཞེན་པའི་འཁྲི་བ་བཅད། །སྙེམས་བྱེད་བདག་གི་འཁྲི་
བ་བཅད། །ཅེས་གསུངས་པ་ལྟར། བདུད་ཀྱི་རྒྱུར་འཆིང་ཞིང་ལྟུང་བ་ནི་
རྣམ་པར་རྟོག་པའི་འཁྲི་བ་བཙན་པོས་སྟོབས་ཀྱིས་ཡིན་པས་ན་དེ་གཅོད་
དགོས་སོ། །དེ་གང་ལ་འཁྲི་ན་སེམས་ཉིད་ཀྱི་ངང་དུ་རྣམ་པར་རྟོག་པའི་
སེམས་ལ་འཁྲི་སྟེ། དོན་དམ་པར་སེམས་ཉིད་ལ་འཁྲི་ཞིང་བཅིངས་པ་མེད་
ཀྱང་རྣམ་པར་རྟོག་པའི་དབང་གིས་འཁྲི་བ་ལྟར་སྣང་བ་ནི། མཁའ་ལ་སྤྲིན་
འཁྲིགས་པ་ལྟར་མི་རྟོག་པའི་རང་ཞལ་བསྒྲིབས་ཤིང་། ཇི་བཞིན་མཐོང་བ་
ལ་བར་དུ་བཅད་པའམ་འཁྲི་བ་ཞེས་བཤད་དོ། །གང་འཁྲི་ན་བདུད་བཞི་
228



སྔོན་འགྲོ་ཀུན་བཏུས།
པོའོ། །ཇི་ ལྟར་ འཁྲི་ན། ཐོགས་ བཅས་ ཀྱི་ རིགས་ ནི་ སེམས་ དང་ ཡུལ་
འབྲེལ་ བས་ འཁྲི་ སྟེ། དེ་ཡུལ་དུ་ བྱས་ པ་ ལས་ ཆགས་སྡང་ དང་ གནོད་
འཇིགས་མང་པོ་སྐྱེ་བ་ཡིན་པས་སོ།།ཐོགས་མེད་ནི་ཡིད་ཀྱི་འཁྲི་བ་སྟེ་ཡིད་
ལ་ལམ་གྱིས་ཤར་བ་ཙམ་པོ་དེ་ཡལ་བར་མ་དོར་བར་ཆེད་ཆེར་འཛིན་པའི་
དབང་གིས་ཀུན་ཉོན་སྣ་ཚོགས་འཕེལ་བའོ། །དགའ་ཞིང་སྤྲོ་བའི་བདུད་ནི་
ཞེན་པའི་འཁྲི་བ་སྟེ། གང་ཞེན་པ་དེ་ལ་དེས་འཆིང་བ་ཕག་ལ་མི་གཙང་བ་
བཞིན་ནོ། །ངའོ་ཞེས་སོགས་སུ་སྙེམས་པའམ་བདག་ཏུ་རྟོག་པར་བྱེད་པའི་
བདུད་ནི་བདག་བདག་ཅེས་འཛིན་པའི་ཡུལ་གྲུབ་གྲུབ་མོ་འདྲ་བ་དེའི་
ཚུལ་གྱིས་འཁྲིའོ། །དེས་ན་གཟུང་འཛིན་གྱི་འཇུག་པ་དབྱིངས་སུ་མ་ནུབ་
བར་དུ་ཐོགས་བཅས་ལ་སོགས་པའི་ཡུལ་དེ་དག་ གི་ སྣང་བ་ཙམ་མི་
ཁེགས་ཀྱང་། སྣང་ཡང་མི་བདེན་ཞིང་བདེན་པར་བཟུང་ན་བདུད་ཀྱི་རྒྱུར་
འཆིང་བའི་ཚུལ་ཅན་དུ་ཤེས་ནས་དེར་འཛིན་པའམ་འཁྲི་བ་ཆོད་པ་ནི་ལམ་
གྱི་གཅོད་དང་། མཐར་གོམས་པ་ཀློང་དུ་གྱུར་པ་ན་སྣང་ཞེན་ཐམས་ཅད་
གྲོལ་ཏེ་ཆོས་སྐུ་ཆེན་པོར་རོ་མཉམ་པ་ནི་འབྲས་བུའོ།།དེ་ལྟ་ནའང་འཁྲི་བ་
ཇི་ལྟར་གཅོད་སྙམ་ན། གང་འཁྲི་རྒྱུའི་ཡུལ་བཞི་པོ་དེ་ལ་དེར་འཛིན་གྱི་
དབང་གིས་དེ་དག་ཡལ་བར་མ་དོར་བར་དང་དུ་བླང་བས་ན་འཁྲི་བ་བྱུང་
བའི་ཕྱིར། ཡུལ་དེ་དག་རང་བཞིན་མེད་པར་ངེས་པའི་སྒོ་ནས་དེའི་རྗེས་སུ་
མི་འབྲང་བར་ཕཊ༔ ཅེས་བརྗོད་པས་ལིང་གིས་བསྒྱུར་ཏེ་རོ་སྙོམས་ཆེན་
པོར་གནས་པ་ནི་འཁྲི་བ་བཅད་པ་སྟེ། དེ་ལྟར་འཁྲི་བ་ཆོད་པ་དེ་ལ་ཡུལ་
བཞི་པོའི་ གནོད་པ་རྒྱུ་བའི་གོ་སྐབས་མེད་དོ། །ཞེས་གསུངས། བདུད་
229



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བཞི་ལམ་དུ་འཁྱེར་ཚུལ་ནི། མ་རི་ནའི་སྒྲ་ལས་བདུད་ཅེས་བྱ་སྟེ། མ་
རྟོགས་བར་དུ་སྐྱོན་སྡུད་ལ། །རྟོགས་ནས་ཡོན་ཏན་སྡུད་པར་བྱེད་པའོ། །
གཅོད་པའི་དུས་ནི་ས་མ་ཐོབ་པའི་གང་ཟག་ཚོགས་ལམ་ལ་གནས་པ་
རྣམས་ནི་འཇིག་རྟེན་པའི་ལམ་ཡིན་པས། དེའི་དུས་སུ་སེམས་ལ་དབང་
མ་ཐོབ་པས་ནད་སོགས་མི་འདོད་བཞིན་དུ་འོང་བ་དང༌། རྫུ་འཕྲུལ་དང་
མངོན་ཤེས་མ་ཐོབ་པས་འབྱུང་བ་བཞི་ལ་ཐོགས་ཏེ། དེའི་དུས་སུ་ཐོགས་
བཅས་ཀྱི་བདུད་ཆོད་པར་དཀའོ། །ཐོགས་མེད་ཀྱི་བདུད་ནི་ས་མ་ཐོབ་ཀྱང་
གཅོད་ཡུལ་གྱི་མན་ངག་དང་ལྡན་པས་ཚོགས་སྦྱོར་གྱི་དུས་སུ་གཅོད་ནུས་
ལ། མཐོང་ལམ་འཇིག་རྟེན་ལས་འདས་པའི་ལམ་ཡིན་པས་ཐོགས་བཅས་
ཀྱི་བདུད་འབྱུང་བ་བཞི་དང༌། དུག་དང་མཚོན་ལ་སོགས་པ་གཅོད་པར་
ནུས་སོ། །ལམ་དུ་འཁྱེར་ཤེས་ན་བདུད་མ་ཡིན་པར་བསྟན་པ་ནི། ཐོགས་
མེད་ཀྱི་བདུད་དེ་གཅོད་ནུས་ཚེ་ཡོན་ཏན་གྱི་སྒོ་འབྱེད་པ་སྟེ། ནང་བདེ་
སྡུག་རོ་སྙོམས། ཕྱི་རུ་འཁོར་འདས་རོ་སྙོམས་པར་འགྱུར་ཏེ་ཡོན་ཏན་གྱི་སྣ་
འདྲེན་པའི་ཕྱིར་བདུད་མ་ཡིན་ནོ། །ཐོགས་བཅས་ཀྱི་བདུད་ལ་བརྟེན་ནས།
ཉམས་ ལེན་གྱི་དྲོད་ཐོབ། བརྟུལ་ཞུགས་ཀྱི་ངར་དང་བཅས། རྟོགས་པ་
གདེང་དང་ལྡན་པས། རྫུ་འཕྲུལ་འཆར་བའི་སྣ་འདྲེན། གཞན་དོན་འབྱུང་
བའི་གྲོགས་བྱེད་པའི་ཕྱིར་བདུད་མ་ཡིན་ནོ། །སྙེམས་བྱེད་ཀྱི་བདུད་ནི།
ནང་གི་ཉམས་ལེན་གྱི་གདེང་ཐོབ། དགེ་སྦྱོར་གྱི་དྲོད་སྐྱེལ་ཉམས་ཀྱི་ནུས་
པ་རྙེད་པ་དེ་ཡིན་ལ། སྙེམས་བྱེད་དེ་མེད་ན་གཅོད་ཀྱི་གདམས་ངག་དང་
ཉམས་ལེན་མེད་པའི་ཕྱིར་རོ། །ལས་དང་པོ་བ་རྣམས་ཀྱིས་གཅོད་བྱེད་པའི་
230



སྔོན་འགྲོ་ཀུན་བཏུས།
དུས་སུ་སྙེམས་དགོས་ཏེ། ཆོ་འཕྲུལ་འབྱུང་བའི་དུས་སུ་སྟོང་ཉིད་ལྟ་བའི་ངང་
དུ། གཏོང་ཕོད་ལིང་བསྒྱུར་དང་། ཉམས་ལེན་གྱི་ཞེ་གདེང་དགོས་པས་དེ་
ཁོ་ན་སྙེམས་ཡིན་ཏེ་བདུད་མ་ཡིན་ནོ། །དགའ་བྲོད་ཀྱི་བདུད་ནི། གཅོད་
བྱེད་པའི་དུས་སུ་ན་ཚ་སོགས་འགལ་རྐྱེན་གྱི་བར་ཆད་བྱུང་ན་དགའ་བར་
ལྟ་སྟེ། དེ་ཅིའི་ཕྱིར་ཞེ་ན། རྐྱེན་དེ་ལ་བརྟེན་ནས་འགལ་རྐྱེན་དེས་ཚོགས་
རྫོགས། སྒྲིབ་པ་འདག་ལས་ངན་འཛད། དགེ་སྦྱོར་གྱི་བོགས་ཐོན། ལམ་
གྱི་གེགས་སེལ། བདེ་སྡུག་རོ་སྙོམས་ལམ་དུ་ཁྱེར་བས་རྫོགས་པའི་བྱང་ཆུབ་
འཐོབ་བོ་སྙམ་པ་དེ་ནི་དགའ་བྲོད་ཀྱི་བདུད་དོ། །གཅོད་ཀྱི་བརྗེད་ཐོ་ལས།
སེམས་ཚོལ་ གྱིས་ གཞི་རྩ་ཆོད་ པར་བྱས་ནས་རྣམ་པར་མི་རྟོག་པའི་
དབྱིངས་ལ་ཤེས་པ་གཏད་དེ་དབྱིངས་རིག་བསྲེ་བ་ལ་སྦྱར་ན་མི་རྟོག་པའི་
དབྱིངས་དེ་སྟོང་ཉིད་ཀྱི་རང་བཞིན་དུ་ཇེ་གསལ་ལ་འོང་བ་ཡིན་གྱི། གཞི་རྩ་
མ་ཆོད་པར་ཡུམ་དོན་ངོ་འཕྲོད་ལུགས་མེད། དེ་ནས་དབྱིངས་རིག་བསྲེ་བ་
དངོས་ལ། རིག་པ་ཕུང་པོའི་གཟེབ་ཀྱིས་བཏུམ་ནས་གཅེར་བུར་འབུད་མི་
ཐུབ་པ་དེ། དམིགས་པས་རྟེན་དང་ཕྲལ་ཏེ་གཅེར་བུར་བཏོན་ནས་དབྱིངས་
ལ་བསྲེ་བ་ནི། རིག་པ་རྟེན་མེད་དུ་ཕྱུང་ནས་དབྱིངས་རིག་བསྲེ་བ་ཞེས་པར་
གྱུར་ཏེ་གཅོད་གྱི་ཁྱད་ཆོས་ཐུན་མོང་མ་ཡིན་པ་ཡིན་གསུངས། སེམས་ཀྱི་
ཐིག་ལེ་མས་རིམ་ནས་སྤར་ཏེ་ལུས་སེམས་བྲལ་ལུགས་འདི་ལ་རིགས་
དྲུག་ གནས་ སྦྱོང་ ཡང་ ཚང་ ཞེས་ འབྲུག་ ཆེན་ པས་ གསུངས། དེ་ ལྟར་
དབྱིངས་རིག་བསྲེ་བ་ཚད་ལྡན་ཞིག་བྱུང་ན་དེའི་སྟེང་ནས་གཟན་སྒྱུར་བྱས་
ན་ལུས་ལ་རང་ལུས་སུ་མི་འཛིན་པར་རྩ་དང་རྩིག་པ་ལྟ་བུའི་བློ་འཆར་
231



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད། །
བདེ་བས་གཅེས་འཛིན་གྱི་འཁྲི་བ་བཙན་ཐབས་སུ་གཅོད་པའི་མན་ངག་
གི་རལ་གྲི་རྣོན་པོའོ། །དབྱིངས་རིག་བསྲེ་བ་བྱང་ཚེ་ལུས་སེམས་མ་བྲལ་
བར་ ཡུམ་དོན་བསྐྱང་ནའང་འདྲ་གསུངས། དེ་ཡང་ནམ་མཁའ་སྒོ་འབྱེད་
དུས་དབྱིངས་རིག་བསྲེས་ཐོག་དེར་རྩེ་གཅིག་བཞག །དེ་ལ་མི་གནས་ན་
གཟན་བསྒྱུར་གྱིས་ཞེན་འཛིན་བཅད་དེ། དེ་གས་ངང་ལ་ཡང་དབྱིངས་རིག་
བསྲེ་སྟེ། འདིའི་དམིགས་རིམ་ཐམས་ཅད་ཡུམ་དོན་སྐྱོང་བའི་རྣམ་འགྱུར་
དང་རྩལ་སྦྱོང་ཡིན་གསུངས། ཞེས་དང༌། དེའང་འདིའི་དབྱིངས་རིག་བསྲེ་
ཐད། ཤེས་པ་རྟེན་མེད་དུ་བཞག་པས་གློ་བུར་བའི་དམིགས་རྟེན་ཅན་གྱི་
བློའི་སྤྲོས་པ་ཤས་ཇེ་ཆུང་ལ་རིམ་གྱིས་སོང་ནས། རྟེན་མེད་ཀྱི་ཤེས་རིག་
གཉུག་མའི་ཆ་ཞིག་རྗེན་ལ་བུད་ཡོད། དེ་ཀ་བཟོ་མེད་རང་བབས་སུ་བསྐྱང་
བ་ལས་ལྷག་པ་ནི་རྫོགས་ཆེན་ཁྲེགས་ཆོད་ལ་ཡང་མ་མཐོང་ངོ་། །ཞེས་
གསུངས། དེ་ཡང་ཚོགས་ཞིང་སྔར་གསལ་བཞིན་པའི་འོག་ཏུ་གནོད་བྱེད་ཀྱི་
གཙོས་པའི་ རིགས་དྲུག་སེམས་ཅན་ཐམས་ཅད་སྐད་ ཅིག་ གིས་ གསལ་
བཏབ་ ལ། ཕཊ ལུས་ གཅེས་འཛིན་བོར་ བས་ ལྷ་ བདུད་ བཅོམ། ཞེས་
སོགས་བརྗོད་པ་དང་ཆབས་ཅིག་རང་ལུས་ལ་གཅེས་འཛིན་གྱི་ཞེན་པ་
བོར་བས་ལྷའི་བུའི་བདུད་བཅོམ། རང་སེམས་ཀྱི་ངོ་བོ་ཐིག་ལེ་དཀར་པོ་
སྲན་མ་ཙམ་པ་ཞིག་སྤྱི་བོ་ཚངས་པའི་སྒོ་ནས་ནམ་མཁའི་དབྱིངས་ལ་ཐོན་ཏེ་
དབྱིངས་རིག་དབྱེར་མེད་དུ་བསྲེས་ནས་མཉམ་པར་བཞག་པས་འཆི་བདག་
གི་བདུད་བཅོམ། དེ་ནས་སྐད་ཅིག་གིས་རང་རིག་ཡེ་ཤེས་ཀྱི་མཁའ་འགྲོ་
ཁྲོས་མ་ནག་མོར་གྱུར་ཏེ་དར་དང་རུས་པའི་ཕྱག་རྒྱ་ལྔས་བརྒྱན་པ། སྤྱི་བོར་
232



-
--
-
-
-
སྔོན་འགྲོ་ཀུན་བཏུས།
ཕག་ཞལ་གྱིས་མཚན་པའི་ཕྱག་གཡས་པ་ན་ཉོན་མོངས་པའི་བདུད་བཅོམ་
པའི་མཚོན་བྱེད་གྲི་གུག་ནམ་མཁའ་ལ་འཕྱར་བས། གཟུགས་ཕུང་པོའི་
བདུད་བཅོམ་པ་ཐོད་པ་སྨིན་མཚམས་ནས་བྲེགས་ཏེ། གཡོན་ལས་བྱེད་ཀྱི་
ཚུལ་གྱིས་སྟོང་གསུམ་དང་མཉམ་པར་གྱུར་པའི་བྷནྡྷ་ཐོགས་པ་དེ་ཉིད།
སྐུ་གསུམ་གྱི་མཚོན་བྱེད་མི་མགོ་འམ་ཐོད་པའི་སྒྱེད་པུ་རི་རབ་ཙམ་གསུམ་
གྱི་ཁར་བཞག་པའི་ནང་དུ་སྟོང་གསུམ་གང་བའི་བམ་རོ་དེ་ཉིད་དུམ་བུར་
བཅད་དེ་བླུགས། འོག་ནས་ཨ་ཐུང་ལས་ཡེ་ཤེས་ཀྱི་མེ་འབར་བ་དང༌།
སྟེང་ནས་ཧཾ་ཡིག་དཀར་པོ་མགོ་ཐུར་བསྟན་དུ་གནས་པ་ལས་བདུད་རྩིའི་
རྒྱུན་འཛག་སྟེ་ཞུ་ཞིང་ཁོལ། འབྲུ་གསུམ་གྱི་ནུས་པས་ཨོཾ་བརྗོད་པས་མ་
དག་པའི་དངོས་པོ་ཐམས་ཅད་རླངས་པ་སྔོ་དམར་གྱི་རྣམ་པས་ཕྱིར་ཐོན་དེ་
སྦྱངས། ཨཱཋས་དག་པ་ཡེ་ཤེས་ཀྱི་བདུད་རྩི་བསམ་གྱིས་མི་ཁྱབ་པར་སྤེལ།
ཧཱུྃ་གིས་ངོ་བོ་ཡེ་ཤེས་ཀྱི་བདུད་རྩི་ལ་རྣམ་པ་འདོད་དགུའི་ལོངས་སྤྱོད་ཅིར་
ཡང་འཆར་བའི་ནམ་མཁའ་མཛོད་ཀྱི་འཁོར་ལོའི་སྤྲིན་ཆེན་པོར་བསྒྱུར་བར་
བསམ་ལ། འབྲུ་གསུམ་མང་དུ་བརྗོད། དེ་ནས་རང་གི་ཐུགས་ཀ་ནས་མཆོད་
པའི་ལྷ་མོ་དཔག་ཏུ་མེད་པ་སྤྲོས་ཏེ། ཡར་མཆོད་ཡུལ་དཀོན་མཆོག་སྲིད་
ཞི་དང་། མགོན་པོ་ཡོན་ཏན་གྱི་འགྲོན་རྣམས་ལ་མཆོད་པས་ཐུགས་རྒྱུད་
ཟག་མེད་ཀྱི་བདེ་བས་ཚིམས་ཏེ་ཐུགས་དམ་བསྐངས། རང་གཞན་སེམས་
ཅན་ཐམས་ཅད་ཀྱི་ཚོགས་གཉིས་རྫོགས། སྒྲིབ་གཉིས་བྱང་ནས། མཆོག་
དང་ཐུན་མོང་གི་དངོས་གྲུབ་རྣམ་པ་གཉིས་ཐོབ་པར་བསམ། མར་རིགས་
དྲུག་འཁོར་བའི་མགྲོན་ལ་དཀར་འགྱེད་དང་ཁྲ་འགྱེད་བྱས་པས་མཉེས་
233



...
..
...
...
.
..
3
.
༥
གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ནས་བུ་ལོན་དང་ལན་ཆགས་བྱང་བར་བསམ། ཁྱད་པར་དུ་གནོད་བྱེད་
བགེགས་རིགས་ཀྱི་ཚོགས་རྣམས་ལ་བྱིན་པས་སོ་སོས་གང་འདོད་པའི་ཡོ་
བྱད་དང་། ཤ་ཁྲག་རུས་པའི་ཕུང་པོར་གྱུར་ནས་ལོངས་སྤྱད་པས་ཚིམས།
ལན་ཆགས་དང་བུ་ལོན་བྱང་། ནད་གདོན་དང་བར་ཆད་གདུག་སེམས་
དབྱིངས་ སུ་ ཞི། རྐྱེན་ངན་གྲོགས་ སུ་ཤར་བ་ དང༌ ། འཁོར་བའི་ རྩ་ བ་
བདག་འཛིན་རྡུལ་དུ་བརླགས་ཤིང་ལུས་ཟག་མེད་འཇའ་ཚོན་གྱི་སྐུ་དང༌།
སེམས་རྟོག་མེད་ཆོས་ཀྱི་སྐུ་རུ་གནས་གྱུར། མཐར་མཆོད་བྱ་དང་མཆོད་
ཡུལ་སོགས་ཀྱིས་མཚོན་གཟུང་འཛིན་གྱི་རྟོག་ཚོགས་མ་ལུས་པ་ཀུན་རང་
བཞིན་གྱིས་མ་གྲུབ་པའི་སེམས་ཀྱི་གཤིས་ལུགས་འོད་གསལ་རྫོགས་པ་
ཆེན་པོའི་དབྱིངས་སུ་སྦྱངས་ནས་འཁོར་གསུམ་གྱི་མཚན་མ་དང་བྲལ་བའི་
མ་བཅོས་གཉུག་མའི་ཀློང་དུ་ཨཱཞེས་ངལ་གསོའོ།།
༈ དྲུག་པ་དངོས་གཞིའི་ཉམས་རྟོགས་ཀྱི་སྒོ་འབྱེད་བླ་མའི་རྣལ་
འབྱོར་གྱི་ཁྲིད་ལ། རྣམ་བཤད་པདྨ་དཀར་པོ་ལས་དུས་གསུམ་རྒྱལ་བའི་
སྤྱི་དཔལ་ཨོ་རྒྱན་ཆེན་པོ་དེ་ཉིད་རང་བྱུང་གདོད་མའི་ཆོས་ཀྱི་སྐུ་ཡེ་ནས་རྣམ་
པར་གྲོལ་བ་ཀུན་ཏུ་བཟང་པོ་དང་གཉིས་སུ་མེད་པ་ཆོས་སྐུའི་དབྱིངས་
ལས་ལྔ་ལྡན་ལོངས་སྤྱོད་རྫོགས་པའི་སྐུར་ལྷུན་གྱིས་གྲུབ་ཅིང་དེའི་རང་མདངས་
སྤྲུལ་པའི་རོལ་པ་བསམ་གྱིས་མི་ཁྱབ་པའི་ཚུལ་དུ་ཤར་བ་ཉིད་སངས་རྒྱས་
ཉག་གཅིག་གི་སྤྱོད་ཡུལ་ལས་གཞན་པའི་ཡུལ་མིན། ཞེས་དང་། རང་ཅག་
གི་གནས་འཛམ་བུའི་གླིང་འདིར་ཡང་སྐུ་གཅིག་མཚན་བརྒྱད་འཕྲུལ་མཚན་
ཉི་ཤུ་སོགས་ཀྱི་བཀོད་པ་དང༌། ཡང་སྤྲུལ་བསམ་གྱིས་མི་ཁྱབ་པ་དང་
234
}
ན
}



སྔོན་འགྲོ་ཀུན་བཏུས།
བཅས་ཏེ་སངས་རྒྱས་ཀྱི་བསྟན་པ་སྤེལ་བར་མཛད་ལ། ད་ལྟ་རྔ་ཡབ་གླིང་དུ་
དབུས་ན་ཟངས་མདོག་དཔལ་རི་པདྨ་འོད་སྟེང་འོག་བར་གསུམ་སྤྲུལ་པའི་
བཀོད་པ་གསུམ་དང་། སྲིན་པོའི་གླིང་ཆེན་པོ་ཉེར་གཅིག་ཏུ་མཚན་དང་སྐུ་
ཡི་རྣམ་འགྱུར་ཐ་དད་པའི་སྤྲུལ་པ་རེ་རེར་བཞུགས་པ་སོགས་ཀྱིས་མཚོན་
ནས། མདོར་ན་ཆོས་ཀྱི་དབྱིངས་ཀྱིས་ཀླས་པར་མཛད་པ་མཐའ་ཡས་ཤིང་།
ཞེས་དང༌། མ་འོངས་ཀླ་ཀློས་ཉེན་པའི་ཚེ། སྟག་ཤམ་གསང་ལུང་ལས།
པད་འབྱུང་ང་ཉིད་དྲག་པོ་འཁོར་ལོ་ཅན། །རྗེ་འབངས་ཉེར་ལྔ་རིག་ལྡན་
དཔུང་དང་བཅས། །ཞེས་སོགས་ཀླ་ཀློ་མཐར་བྱེད་ཅིང་གསང་སྔགས་ཀྱི་
བསྟན་པ་སྤེལ་བར་གསུངས། པདྨ་བཀའ་ཡི་ཐང་ཡིག་ལས་ལྷ་ལྕམ་ལ་
གསུངས་པ། སྔོན་ཚེ་སྣང་བ་མཐའ་ཡས་འོད་དཔག་མེད༔ རི་བོ་ཏ་ལར་
མགོན་པོ་སྤྱན་རས་གཟིགས༔ དྷ་ན་ཀོ་ཤར་པདྨ་འབྱུང་གནས་སྐུ༔ མཚོན་
ཚུལ་ཙམ་ལ་གསུམ་དུ་སྣང་གྱུར་ཀྱང་༔ དོན་ལ་དབྱེར་མེད་སོ་སོར་ཐ་མི་
དད༔ ཆོས་དབྱིངས་གནས་སུ་ཀུན་ཏུ་བཟང་པོ་དང༔ སྟུག་པོ་བཀོད་པར་
རྡོ་རྗེ་འཆང་ཆེན་པོ༔ རྡོ་རྗེ་གདན་དུ་ཐུབ་པ་ཆེན་པོ་ཉིད༔ གཉིས་མེད་པདྨ་ང་
རུ་ལྷུན་གྱིས་གྲུབ༔ འགྲོ་དོན་ཀུན་ལས་བྱིན་རླབས་རྨད་པོ་ཆེ༔ ཞེས་དང་།
བླ་མ་དགོངས་འདུས་སྐུ་རྒྱུད་ཤེལ་གྱི་རི་བོ་ལས། དྲི་མེད་མཚོ་གླིང་གེ་
སར་རྒྱས་པའི་སྟེང་༔ མངལ་ གྱིས་མ་གོས་པདྨ་བཛྲ་རྩལ༔ བདེ་བའི་རོ་
འབྱིན་ལྷ་ལྕམ་མནྡཱ་རཿ ཐབས་ཤེས་བདེ་སྟོང་གར་གྱི་དབང་ཕྱུག་མཆོག
རྒྱལ་བ་ཡོངས་ཀྱི་ཐུགས་བཅུད་འདུས་པ་སྟེ༔ དེ་ཡི་རྩལ་ལས་རྣམ་འཕྲུལ་
དུ་མར་སྣང་༔ ཞེས་དང༌། བླ་མ་སྒྲུབ་པའི་གསང་ཐེམ་གནད་ཡིག་ལས།
135



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།།
ང་བསྒྲུབ་སངས་རྒྱས་ཐམས་ཅད་འགྲུབ༔ ང་མཐོང་སངས་རྒྱས་ཐམས་ཅད་
མཐོང་༔ ང་ནི་བདེ་གཤེགས་འདུས་པ་ཡིན༔ ཞེས་དང༌། གུ་རུ་ཆོས་ཀྱི་
དབང་ཕྱུག་གི་གཏེར་བྱོན་སྙིང་ཐིག་ཚིག་བདུན་པའི་གསོལ་འདེབས་ལས།
གཞན་ ཡང་ སྐྱབས་ གྱུར་ རེ་ ས་རྣམས༔ ཨོ་རྒྱན་བདག་ལ་ རྫོགས་ པར་
སོམས༔ ཞེས་གསུངས། སྐྱབས་ཡུལ་གསལ་གདབ་པ་ནི། ཨེ་མ་ཧོ། རང་
སྣང་ལྷུན་གྲུབ། སོགས་བརྗོད་པ་དང་ཆབས་ཅིག །འདི་ལྟར་ནམ་མཁས་
གར་ཁྱབ་ཐམས་ཅད་རང་གི་སྣང་བས་ཁྱབ་ཚད་ཀྱི་ཞིང་ཁམས་ཐམས་ཅད་
ལ་ཐ་མལ་གྱི་འཛིན་སྟངས་དབྱིངས་སུ་ཐིམ་པ་ལས་རང་བྱུང་ལྷུན་གྲུབ་ཏུ་
ཤར་བའི་དག་པ་རབ་འབྱམས་ཀྱི་ཞིང༌། དབྱིབས་དང་རྒྱན་དང་། བཀོད་
པ་རབ་ཏུ་རྫོགས་པ་ཟངས་མདོག་དཔལ་རི་པདྨ་འོད་ཀྱི་ཕོ་བྲང་ཆེན་པོ་
སྟེང་འོག་བར་གསུམ་སྤྲུལ་པའི་དབུས་སུ། རང་ཉིད་གཞི་ལུས་ཀྱི་དངོས་
པོ་དེ་ཉིད་དཔལ་རིའི་ཞིང་གི་ གཙོ་མོ་མཚོ་རྒྱལ་ ཡིན་པས་རང་ཉིད་དེར་
བྱིན་གྱིས་བརླབས་ན་གུ་རུའི་ཐུགས་རྒྱུད་བསྐུལ་བ་དང་། པདྨ་འོད་ཀྱི་ཞིང་
ལ་དབང་བསྒྱུར་བའི་རྟེན་འབྲེལ་གྱི་གནད་ཆེ་བས་ངོ་བོ་མཚོ་རྒྱལ་ལ།
རྣམ་པ་རྡོ་རྗེ་རྣལ་འབྱོར་མ་ཞལ་གཅིག་ཕྱག་གཉིས་སྐུ་མདོག་དམར་
གསལ་གཡས་གྲི་གུག་དང༌། གཡོན་ཐོད་པ་ཁྲག་གིས་གང་བ་འཛིན་ཅིང་།
གྲུ་མོ་གཡོན་ན་ཁ་ཊཾ་ག་འཆང་བ། པད་ཉི་བམ་རོའི་གདན་ལ་ཞབས་
གཡས་བརྐྱང་ ཞིང་། གཡོན་ཅུང་ ཟད་ བསྐུམ་པའི་ ཞབས་ གཉིས་ དོར་
སྟབས་ཀྱིས་བཞུགས་པ། སྐུ་གཅེར་མོ་དར་དང་རུས་པའི་རྒྱན་གྱིས་བརྒྱན་
ཅིང་མེ་ཏོག་གི་ཆུན་འཕྱང་ཅན་ནོ། །མཚན་མའི་རྟོག་པ་སྒྲིབ་གཡོགས་
236



སྔོན་འགྲོ་ཀུན་བཏུས།
དང་ བྲལ་བ་མཚོན་བྱེད་སྐུ་གཅེར་བུ། མི་འགྱུར་བའི་བདེ་བ་ཆེན་པོ་
དགའ་བ་བཅུ་དྲུག་དང་ལྡན་པ་མཚོན་བྱེད་བཅུ་དྲུག་ལོན་པའི་ན་ཚོད་ཅན།།
དབྱིངས་དང་ཡེ་ཤེས་ཕྱོགས་མེད་དུ་རྒྱས་པ་མཚོན་བྱེད་དབུ་སྐྲ་གྲོལ་བ།
ཆོས་དབྱིངས་མཚོན་བྱེད་རུས་པའི་འཁོར་ལོ། མགུལ་རྒྱན་མཉམ་ཉིད། རྣ་
ཆ་སོར་རྟོག །གདུ་བུ་མེ་ལོང་། སྐ་རགས་བྱ་གྲུབ་སྟེ་རུས་པའི་ཕྱག་རྒྱ་ལྔས་
སྨྲས་པའོ། དེ་ལྟར་གསལ་ཞིང་མོས་གུས་ཀྱི་སྤྱན་གསུམ་མདུན་གྱི་ནམ་
མཁར་བཞུགས་པའི་བླ་མའི་ཐུགས་ཀར་རིངས་པའི་ཚུལ་གྱིས་གཟིགས་
པའི་ སྤྱི་བོའི་ཐད་ ཀར། མདུན་གྱི་ནམ་མཁའི་གནས་སུ་སྣ་ཚོགས་པདྨ་
འབུམ་བརྡལ། དེའི་ཟེའུ་འབྲུ་དང་ཚད་མཉམ་པའི་ཉི་ཟླའི་དཀྱིལ་འཁོར་གྱི་
སྟེང་དུ་སྐྱབས་གནས་ཀུན་འདུས་ཀྱི་ངོ་བོ་རྩ་བའི་བླ་མ་དང་དབྱེར་མེད་
པའི་རྣམ་པ་ཨོ་རྒྱན་མཚོ་སྐྱེས་རྡོ་རྗེ་སྤྲུལ་པའི་སྐུ་དེ་ཉིད་ཀྱི་སྐུ་མདོག་
དཀར་ལ་དམར་བའི་མདངས་དང་ལྡན་པ་གཞོན་ནུ་ལོ་བརྒྱད་ལོན་པའི་
ཤ་ཚུགས་ཅན། སྤྱན་གཉིས་ལྟ་སྟངས་ཧྲིག་གེར་གཟིགས་པ། སྐུ་ལ་ནང་
དུ་རྡོ་ རྗེའི་གསང་གོས་དཀར་པོ་དང༌། དེའི་སྟེང་དུ་རིམ་པར་འདུང་མ་
དམར་པོ་དང་། བླ་གོས་བཙག་ཁ། རྣམ་སྦྱར་ངུར་སྨིག་གསེར་གྱི་མེ་ཏོག་
གི་རི་མོས་སྤྲས་པ་དང༌། ཟ་འོག་གི་བེར་དམར་སྨུག་རྣམས་བརྩེགས་མར་
གསོལ་བ། ཞལ་གཅིག་ཕྱག་གཉིས་པ། ཕྱག་གཡས་རྡོ་རྗེ་རྩེ་ལྔ་པ་ནམ་
མཁར་ འཕྱར་ བའི་ ཚུལ་ དང༌ ། གཡོན་ མཉམ་ བཞག་ གི་ སྟེང་ ན་ ཀ་ པཱ་
ལའི་དབུས་སུ་འཆི་མེད་ཡེ་ཤེས་ཀྱི་བདུད་རྩིས་གང་བའི་ཚེའི་བུམ་པ་དང་།
གྲུ་མོ་གཡོན་དུ་ཡུམ་མན་ར་བ་སྦས་པའི་ཚུལ་གྱིས་ཁ་ཊཾ་རྩེ་གསུམ་གྱི་རྣམ་
237



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
པར་བསྣམས་པ། དབུ་ལ་འདབ་མ་ལྔ་པ་དང་ལྡན་པའི་པདྨའི་མཉེན་ཞུ་
གསོལ་ཞིང་ཁྲོ་འཛུམ་མཚན་དཔེའི་གཟི་བྱིན་མཆོག་ཏུ་འབར་བ། ཞབས་
གཉིས་རྒྱལ་པོ་རོལ་པའི་འདུག་སྟངས་ཀྱིས་བཞུགས་པའི་མཐའ་སྐོར་ཀུན་ཏུ་
འཇའ་ཚོན་གྱི་གུར་ཕུབ་ཅིང་། འོད་ལྔའི་ཟེར་ཐག་གི་དྲྭ་བ་མིག་མངས་རིས་
སུ་འབྲེལ་བའི་ནང་ཁོང་འཇའ་འོད་ཀྱི་ཐིག་ལེ་ཟླུམ་པོར་འཁྱིལ་བའི་ཀློང་
དུ། རྩ་བའི་བླ་མའི་ཐུགས་ཡེ་ཤེས་ཆེན་པོའི་རྣམ་རོལ་ལས་ཤར་བའི་རྒྱ་
གར་གྱི་རིག་འཛིན་བརྒྱད། རྣལ་འབྱོར་གྱི་དབང་ཕྱུག་བརྒྱད་ཅུ་རྩ་བཞི།
བོད་ཀྱི་གྲུབ་ཆེན་རྗེ་འབངས་ཉེར་ལྔ་སོགས་རྒྱ་བོད་ཀྱི་པཎ་གྲུབ་རིག་པ་
འཛིན་པའི་ས་ལ་བཞུགས་པ་རྣམས་དང༌། རྒྱུད་སྡེ་ཆེན་པོ་དྲུག་དང་འབྲེལ་
བའི་ ཡི་དམ་ཞི་ཁྲོ་རབ་འབྱམས། གནས་ཉེར་བཞི། ཡུལ་སོ་གཉིས། དུར་
ཁྲོད་ཆེན་པོ་བརྒྱད་ན་བཞུགས་པའི་གནས་གསུམ་གྱི་དཔའ་བོ་མཁའ་
འགྲོ་ཆོས་སྐྱོང་སྲུང་མ་ནོར་ལྷ་གཏེར་བདག་གི་ཚོགས་དང་བཅས་པ་སྤྲིན་གྱི་
ཕུང་པོ་གཏིབས་པ་ལྟར་བཞུགས་ཤིང་། དེ་ཐམས་ཅད་ཀྱང་གསལ་སྟོང་ཟུང་
འཇུག་ཆུ་ཟླ་དང་འཇའ་ཚོན་ལྟ་བུ་ཐ་མལ་གྱི་ཤེས་པ་རང་འགགས་སུ་འགྲོ་
བར་གསལ་བཏབ། ཅེས་ཞབས་དྲུང་རིན་པོ་ཆེས་ན་བཟའ་སོགས་གོང་
འོག་གི་གོ་རིམ་ལེགས་པར་བསྡེབས་པ་འདི་ཉིད་གསལ་བདེ་བ་ཡིན་ནོ། །
ཧཱུྃ་ཨོ་རྒྱན་ཡུལ་གྱི་སོགས། ཚིག་བདུན་གསོལ་འདེབས་མོས་གུས་ཀྱི་གདུང་
ཤུགས་དྲག་པོ་དང་བཅས་ཏེ་བསྐུལ་བས་རྔ་ཡབ་དཔལ་རི་སྤྲུལ་པའི་ཞིང་
ནས་ཨོ་རྒྱན་པདྨ་ཐོད་ཕྲེང་རྩ་གསུམ་རྒྱལ་བ་རྒྱ་མཚོའི་ཚོགས་དང་བཅས་
པ་ཏིལ་གྱི་གོང་བུ་ཁ་ཕྱེ་བ་བཞིན། ལྷོ་ནུབ་ཀྱི་མཚམས་ནས་ཡེར་གྱིས་
238



སྔོན་འགྲོ་ཀུན་བཏུས།
བྱོན་ཏེ་དམ་ཚིག་པ་དང་དབྱེར་མེད་རོ་གཅིག་ཏུ་འདྲེས་པར་བལྟའོ། །ཚིག་
བདུན་འདི་ ཡི་རྣམ་བཤད་ནི། པདྨ་དཀར་པོ་ལས། ཕྱི་གསོལ་འདེབས་
དཀྱུས་མའི་ཚིག་དོན་བཤད་པ། ནང་སྦས་དོན་གྲོལ་ལམ་དང་ཐབས་ལམ་
ལྟར་བཤད་པ། ཡང་གསང་ཐུན་མིན་རྫོགས་ཆེན་འོད་གསལ་སྙིང་ཐིག་གི་
དགོངས་པ་ལྟར་བཤད་པ་རྣམས་ལས་ཤེས་པར་བྱའོ། །ཡན་ལག་བདུན་
པ་འབུལ་བ་ནི། ཧཱུྃ༔ བདག་ལུས་ཞིང་གི་སོགས། བདག་ཉིད་རྡོ་རྗེ་རྣལ་
འབྱོར་མར་གསལ་བའི་ཐུགས་ཀ་ནས་སྤྲུལ་པའི་ལུས་ཐ་མལ་བའི་ཚུལ་
གྱིས་ཞིང་གི་རྡུལ་སྙེད་དུ་རྣམ་པར་སྤྲུལ་ཏེ་དེ་རྣམས་དང་ལྷན་ཅིག་ཏུ་
ཁམས་གསུམ་གྱི་སེམས་ཅན་ཐམས་ཅད་ཀྱང་མིའི་གཟུགས་སུ་གྱུར་ཏེ་སྒོ་
གསུམ་གུས་པ་ཆེན་པོས་ཕྱག་འཚལ་བར་གསུངས་པ་དང༌། དངོས་སུ་
བཤམས་ པ་ དང༌ ། ཡིད་ ཀྱིས་ཀུན་ཏུ་ བཟང་ པོའི་ མཆོད་ སྤྲིན་ མཁའ་
དབྱིངས་ཁྱབ་པར་སྤྲུལ་ཞིང་ཏིང་འཛིན་ཟབ་མོའི་མཐུས། སྣང་ཞིང་སྲིད་
པའི་ཆོས་སོ་ཅོག་ མཆོད་ པའི་ ཕྱག་རྒྱར་ དམིགས་ ཏེ་ འབུལ་བའོ། །ཚེ་
རབས་འཁོར་བ་ཐོག་མ་མེད་པ་ནས་སྒོ་གསུམ་གྱིས་བསགས་པའི་མི་དགེ་
བའི་ཁ་ན་མ་ཐོ་བའི་ལས་རྣམས་ཀུན་ ཀྱང༌། གནོང་འགྱོད་དྲག་པོས་
བཤགས་པས་སྡིག་སྒྲིབ་ཐམས་ཅད་རང་གི་ལྕེ་ཐོག་ཏུ་ནག་ཕུང་གིས་
འདུས་པ་ལ། ཚོགས་ཞིང་རྣམས་ཀྱི་སྐུ་གསུང་ཐུགས་ལས་འོད་ཟེར་བྱུང་
བ་ཕོག་པས་དྲི་མ་བཀྲུས་པ་བཞིན་དག་པར་བསམ་ལ་ཕྱིས་མི་བྱེད་པར་
གཉེན་པོས་སྡོམ་པ་ཀུན་རྫོབ་དང༌། རྗེས་ལ་སྡིག་པ་རང་བཞིན་གྱིས་མ་
གྲུབ་པར་ཤེས་ནས་འོད་གསལ་ཆོས་སྐུའི་ངང་དུ་སྡིག་ལྟུང་དབྱིངས་སུ་
239



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
བཞག་ནས་བཤགས་པ་ནི་དོན་དམ་མོ། །ཀུན་རྫོབ་དང་དོན་དམ་པའི་
བདེན་པ་གཉིས་ཀྱིས་བསྡུས་པའི་འཁོར་འདས་ལམ་གསུམ་གྱི་དགེ་བའི་
ཚོགས་ཀུན་ལ་དགའ་ཞིང་ཕྲག་དོག་མེད་པར་རྗེས་སུ་ཡི་རང་བ་དང༌།
ཕྱོགས་བཅུའི་རྒྱལ་བ་སྲས་དང་བཅས་པ་ལ་རིགས་ཅན་གསུམ་གྱི་གདུལ་
བྱར། ཉན་ཐོས་དང༌། རང་རྒྱལ་དང༌། བྱང་ཆུབ་སེམས་དཔའི་ཐེག་པ་
གསུམ་ལས་བརྩམས་ཏེ་ཆོས་ཀྱི་འཁོར་ལོ་བསྐོར་བར་བསྐུལ་བ་དང༌། ཇི་
སྲིད་འཁོར་བ་མ་སྟོང་བར་དེ་སྲིད་དུ་སྐུ་མྱ་ངན་ལས་མི་འདའ་བར་བཞུགས་
པར་གསོལ་བ་འདེབས་པ་དང༌། དེ་ལྟར་བསགས་པའི་དགེ་བའི་རྩ་བས་
མཚོན་དུས་གསུམ་དུ་བསགས་པའི་དགེ་བའི་རྩ་བ་ཀུན། སེམས་ཅན་ཐམས་
ཅད་བྱང་ཆུབ་ཆེན་པོའི་གོ་འཕང་ཐོབ་པའི་རྒྱུར་ཡོངས་སུ་བསྔོ་བ་སྟེ། ཡན་
ལག་བདུན་གྱི་དམིགས་པ་རྣམས་དྲན་བཞིན་པས་ཕྱག་དང་བཅས་ཏེ་ལན་
ཇི་ལྟར་རིགས་པར་བྱའོ། །ཁྲིད་ཡིག་དྲན་པ་ཉེར་བཞག་ལས། ཧཱུྃ༔ བདག་
ལུས་ཞིང་གི་རྡུལ་སྙེད་དུ༔ སོགས་བརྗོད་ཅིང་འདིའི་ཁོངས་སུ་ཕྱག་འབུམ་
ཡང་འགྲོ་བར་བྱེད་པ་ ལག་ལེན་ཡིན་ནོ། །ཞེས་གསུངས། ཕྱག་སྐྱབས་
འགྲོ་དང་སྦྲེལ་བ་ནི་གཞན་ལུགས་ཡིན་ནོ། །བཞེད་ པ་འགའ་ན་ཐུན་
མཐར་ཚོགས་ཞིང་གི་ལྷ་ཚོགས་རྣམས་ལས་འོད་ཟེར་འཕྲོས་པས་སྤྲུལ་བ་
རྣམས་སྤྲུལ་གཞིར་བསྡུ་ཞིང་། སེམས་ཅན་རྣམས་འོད་དུ་ཡལ་ནས་ཚོགས་
ཞིང་ལ་ཐིམ་པར་ཡང་གསུངས། ཕུར་ཚུགས་སུ་གསོལ་བ་འདེབས་ཤིང་རྒྱུད་
རྡོ་རྗེ་བཞིའི་ངོ་བོར་བསྒྲུབ་པ་ལ། དང་པོ་དངོས་གྲུབ་བསྒྲུབ་པ་ནི། རྗེ་
བཙུན་གུ་རུ་སོགས། འདི་ལྟར་ཐར་པ་དང་ཐམས་ཅད་མཁྱེན་པའི་གོ་འཕང་
240



སྔོན་འགྲོ་ཀུན་བཏུས།
ཐོབ་པ་ནི་རང་སེམས་ལྷན་ཅིག་སྐྱེས་པའི་ཡེ་ཤེས་རྟོགས་པ་ལ་རག་ལས་
ཤིང་། རྟོགས་པ་སྐྱེ་བ་བླ་མའི་བྱིན་རླབས་དང་། བྱིན་རླབས་འཇུག་པ་མོས་
གུས་ཀྱི་རྟེན་འབྲེལ་ཁོ་ན་ལ་རག་ལས་པས་ན། རང་གི་རྩ་བའི་བླ་མ་དེ་ཉིད་
ཡོན་ཏན་གྱི་ངོས་ནས་སངས་རྒྱས་དང་མཉམ་ཞིང་། བཀའ་དྲིན་གྱི་ངོས་ནས་
སངས་རྒྱས་ལས་ཀྱང་ཆེས་ཆེར་ལྷག་པར་ཐག་བཅད། ངེས་ཤེས་བསྐྱེད།
མི་ཕམ་རིན་པོ་ཆེས། དེ་ཡང་རང་ལུགས་རྡོ་རྗེ་རྩེ་མོའི་གྲུབ་མཐའ་རྙོགས་
མི་སྙོགས་ཀྱི་གནད་ནི། ཐོས་བསམ་རྒྱ་ཆེན་པོ་དང་བསགས་སྦྱང་ཕྱི་ཚུལ་
སོགས་ཇི་ལྟར་ཕུན་སུམ་ཚོགས་པར་བྱས་ཀྱང་། དེ་ཁོ་ནས་ཐུན་མིན་ལམ་
གྱི་གྲུབ་མཐའ་ཟིན་པའི་ངེས་པ་མེད་ཅིང༌། རྫོགས་པ་ཆེན་པོའི་དོན་
བརྒྱུད་དང་ལྡན་པའི་བླ་མ། སེམས་ཉིད་ཆོས་སྐུར་ངོ་སྤྲོད་པའི་མན་ངག་
སྙན་ཁུང་དུ་བརྒྱུད་ནུས་པ། རང་དང་སྐལ་བ་མཉམ་པའི་མི་ཡི་ཚུལ་དུ་
བསྟན་པའི་བཤེས་གཉེན་ཆེན་པོ་དེ་ལྟ་བུ་གང་ན་ཡོད་ཀྱང་། ཡོན་ཏན་དེ་ཁོ་
ནས་སངས་རྒྱས་དང་མཚུངས་པར་རྙེད་དཀའ་བའི་འདུ་ཤེས་ཀྱིས་སྒོ་
གསུམ་གཡོ་ཟོལ་མེད་པར་གུས་པས་བསྟེན་ནས་ཐུགས་མཛོད་ལོན་པ་དེ་
གཅིག་པུས་རྡོ་རྗེ་སྙིང་པོའི་གྲུབ་མཐའ་སྙོགས་པ་འབྱུང་བས་ན། རྒྱལ་བ་
རིག་འཛིན་བརྒྱུད་པ་དང་བཅས་པས་ཡང་ཡང་གསུངས་པ་ལྟར། གསང་
སྔགས་སྙིང་པོའི་ལམ་འཚོལ་བ་རྣམས་ཀྱིས་བླ་མ་མཚན་ཉིད་དང་ལྡན་པ་
དབང་བཞི་པའི་ཡེ་ཤེས་ལ་མྱོང་བ་ཅན་བསྟེན་པར་བྱ་བ་ལས། གཞན་གང་
གིས་ཀྱང་མི་ཕན་པ་འདི་ཁོ་ན་མི་ཤེས་སུ་མི་རུང་བའི་གནད་ཡིན་པས།
རིག་འཛིན་གོང་མ་རྣམས་ཀྱི་ལམ་མ་ནོར་བ་འདི་ལ་ལམ་ཉིད་དུ་ངོ་ཤེས་
241



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
པའི་ངེས་ཤེས་སུ་ལ་ལྡན་པ་དེ་ལ་གསང་སྔགས་སྙིང་པོའི་སྐལ་བ་ཡོད་
པའི་ཕྱིར། ཐོབ་གྲངས་དང་བཟླས་གྲངས་བླ་མ་མང་པོ་བསྟེན་པའི་གྲངས་
ཙམ་ཞིག་ལ་བློ་གདེང་མི་འཆའ་བར། རང་སེམས་ཆོས་སྐུར་ངོ་སྤྲོད་པའི་
མན་ངག་ཟབ་མོ་དཔལ་ལྡན་བླ་མའི་ཞལ་ནས་མཉན་ཏེ། དེ་ལ་ནན་ཏན་
སྙིང་པོར་བྱ་བ་འདི་ཁོ་ན། བཤད་བཤད་ཀྱི་སྙིང་པོ། སྒྲུབ་སྒྲུབ་ཀྱི་འབྲས་
བུ། བཙལ་བཙལ་གྱི་དོན་པོ་ཡིན་པས་གནད་འདི་མ་སྟོར་བར་གྱུར་པ་
ཅིས་ཀྱང་གལ་ཆེའོ། །ཞེས་གསུངས་པ་ལྟར། རྗེ་བཙུན་མ་ཧཱ་གུ་རུ་རིན་པོ་
ཆེ་ཁྱེད་ནི་ སངས་ རྒྱས་ ཐམས་ཅད་ ཀྱི་མཁྱེན་ པའི་ ཡེ་ཤེས། བརྩེ་བའི་
ཐུགས་ རྗེ། མཛད་པའི་ ཕྲིན་ ལས། སྐྱོབ་པའི་ནུས་མཐུ་རྣམས་ཀྱི་བྱིན་
རླབས་ཐམས་ཅད་གཅིག་ཏུ་འདུས་པའི་དཔལ་དང་ལྡན་པ། སེམས་ཅན་
ཡོངས་ཀྱི་སྐྱབས་དང་མགོན་གཅིག་པུར་གྱུར་པ་ལ། བདག་གིས་གཅེས་
པར་བཟུང་བའི་ལུས་དང་། དེ་གསོ་བར་བྱེད་པའི་ལོངས་སྤྱོད། བློ་སྙིང་
བྲང་གསུམ་དང་བཅས་པ་ཆགས་ཞེན་གྱི་ལྟོས་པ་མེད་པར་ཁྱོད་ལ་འབུལ་
ཞིང་གཏད་པ་ཡིན་པས། དུས་འདི་ནས་བཟུང་སྟེ་བྱང་ཆུབ་མ་ཐོབ་ཀྱི་བར་
དུ། སྐྱིད་སྡུག་ལེགས་ཉེས་མཐོ་དམན་ཀུན་ཅི་བྱུང་ཡང་རྗེ་བཙུན་ཆེན་པོ་
པདྨ་འབྱུང་གནས་ཁྱེད་ཁོ་ན་མཁྱེན་ནོ་སྙམ་པའི་རེ་ལྟོས་ལིང་བསྒྱུར་གྱི་
ཚུལ་གྱིས་ལུས་ཀྱི་བ་སྤུ་གཡོ་བ། མིག་ནས་འཆི་མ་འཁྲུགས་པ། བློ་སྣ་
བླ་མས་འཕྲོག་པ། བསམ་རྒྱུ་བླ་མ་ལས་མེད་པ། ལུས་སེམས་ཚུགས་མི་ཐུབ་
པའི་མོས་གུས་གདུང་ཤུགས་དྲག་པོས། རྗེ་བཙུན་གུ་རུ་རིན་པོ་ཆེཝསོགས།
གྲངས་བསོག་ཚུལ་གྱི་བཞེད་སྲོལ་ལ། སྔོན་འགྲོའི་ཁྲིད་ཡིག་དྲན་པ་ཉེར་་
242



སྔོན་འགྲོ་ཀུན་བཏུས། ·
བཞག་ལས། རྗེ་བཙུན་གུ་རུ་རིན་པོ་ཆེ༔ ཁྱེད་ནི་སངས་རྒྱས་ཐམས་ཅད་ཀྱ༔
སོགས་ནས། རྗེ་བཙུན་ཆེན་པོ་པད་འབྱུང་མཁྱེན༔ ཡན་ཆད་ཚར་ཅི་ནུས་
བཟླས་ རྗེས་ བདག་ ལ་ རེ་ ས་ གཞན་ ན་ མེད༔ ཅེས་ པ་ ནས། སྒྲིབ་
གཉིས་སྦྱོངས་ཤིག་ནུས་མཐུ་ཅན༔ ཡན་ཆད་ཚར་འོས་འཚམས་ཀྱི་རྗེས་སུ།
གསོལ་འདེབས་རྒྱུད་བསྐུལ་གྱི་རྣལ་འབྱོར་བཛྲ་གུ་རུ་ལ་ཆིག་སྒྲིལ་དུ་བྱ་
གསུངས། ཞབས་དྲུང་རིན་པོ་ཆེས་བཞེད་ཚུལ་ནི་འདི་ཉིད་ལྟར་ཡིན་ནོ། །
དཔལ་སྤྲུལ་རིན་པོ་ཆེའི་དངོས་སློབ་མཁས་གྲུབ་ཆེན་པོ་དཔལ་གྱི་སེང་གེའི་
བཞེད་པ་ལ། དངོས་གྲུབ་བསྒྲུབ་པའི་དུས། དང་པོ་སྐྱབས་འགྲོའི་ཚུལ་དུ།
རྗེ་བཙུན་གུ་རུ་རིན་པོ་ཆེཝསོགས་ཅི་ནུས་བརྗོད། དེ་ནས་སིདྡྷི་བརྒྱ་རེ་སོང་
མཚམས་ལན་རེ་བརྗོད། དེ་ལྟར་ཐུན་གཅིག་ལ་བསྙེན་པ་ཅི་ཙམ་བཟླ་བའི་
སུམ་གཉིས་ཙམ་སོང་ནས། དངོས་གྲུབ་བསྐུལ་བའི་དུས་སུ། བདག་ལ་རེ་
ས་སོགས། སིདྡྷི་ཕྲེང་སྐོར་རེའི་མཚམས་སུ་ལན་རེ་བརྗོད་གསུངས། བླ་མ་
ལུང་རྟོགས་ཀྱི་ཕྱག་བཞེས་ལ། ཚིག་བདུན་གསོལ་འདེབས་སྐབསཌ་དྲིལ་
འདྲ་ཡོད་ན་དཀྲོལ། ཚར་བདུན་དང་ལྔ་གསུམ་སོགས་མོས་གུས་མ་སྐྱེས་
བར་ འདོན། སྤྲོ་ན། ཧཱུཾ་བཞེངས་ཤིག་པདྨ་ འབྱུང་ གནས་ མཁའ་འགྲོའི་
ཚོགས། སོགས་དང༌། ནང་སྒྲུབ་རིག་འཛིན་འདུས་པ་ལས༔ གནས་མཆོག་
འདི་རུ་བྱིན་ཕོབ་ལསོགས་བརྗོད། བླ་རྣམ་སྐབས་ཉིན་རེར་ལེའུ་བདུན་མ་
ཚར་རེ་འགྲོ་དགོས་པས། ལེའུ་བདུན་མའི་ ལེའུ་རེ་རེ་བཏོན་ནས། ཀུན་
བཟང་བླ་མའི་ཞལ་ལུང་ལྟར་བསོགས་དཀའ་ན། རྗེ་བཙུན་གུ་རུ་རིན་པོ་
རཿ སོགས་ནས་པད་འབྱུང་མཁྱེན༔ བར་ལན་གསུམ་བརྗོད་དེ་སིདྡྷི་སྟོང་
དེ་
སྟོ



རིན་ ་
་
གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཕྲག་རེའི་མཚམས་ རྗེ་ བཙུན་ གུ་ རུ་ ཚར་གསུམ་རེ་བརྗོད། དེ་ལྟར་ཐུན་
གཅིག་གི་ཕྱེད་ཙམ་སོང་ནས་སྟོང་ཕྲག་རེའི་མཚམས་སུ། བདག་ལ་རེ་ས་
གཞན་ན་མེད༔ སོགས་ཚར་གསུམ་རེ་བཏོན་ནས་སིདྡྷི་བཟླ། ཐུན་གྲོལ་ཚེ་
བརྒྱུད་པའི་གསོལ་འདེབས་མན་ཆད་འདོན་དགོས་གསུངས། ཀུན་བཟང་
བླ་མའི་ཞལ་ལུང་ལས། དངོས་གྲུབ་སྒྲུབ་པའི་དུས་སུ། རྗེ་བཙུན་གུ་རུ་
རིན་པོ་ཆེ༔ སོགས་ནས། རྗེ་བཙུན་ཆེན་པོ་པད་འབྱུང་མཁྱེན༔ བར་སོང་
ནས། གསོལ་འདེབས་རྒྱུད་བསྐུལ་གྱི་འཛབ་བཛྲ་གུ་རུ་ཁོ་ན་ལ་འབད།
སིདྡྷི་བརྒྱ་རེ་སོང་མཚམས། རྗེ་བཙུན་གུ་རུ་རིན་པོ་ཆེ༔ ལ་སོགས་པ་སྔར་
ལྟར་བྱ། དེ་ལྟར་བསྙེན་པ་ཅི་ཙམ་བཟླ་བའི་ཕྱེད་ཙམ་སོང་ནས། དངོས་
གྲུབ་བསྐུལ་བའི་དུས་སུ། སིདྡྷི་ཕྲེང་སྐོར་རེའི་མཚམས་སུ། བདག་ལ་རེ་
ས་གཞན་ན་མེད༔ སོགས་ནས། སྒྲིབ་གཉིས་སྦྱོངས་ཤིག་ནུས་མཐུ་ཅན༔
ཡན་ཆད་ཚར་རེ་བྱ། ཞེས་གསུངས། དངོས་གྲུབ་བསྐུལ་བ་ནི། བདག་ལ་
རེ་ས་སོགས། བདག་ལ་ནི་བླ་མ་རིན་པོ་ཆེ་ཁྱེད་མ་གཏོགས་སྐྱབས་གནས་
རེ་ས་གཞན་ན་མེད་དོ། །ད་ལྟ་མི་དགེའི་ལས་སྟོབས་ཆེ་བའི་དུས་ངན་ཞིང་།
བསོད་ནམས་ དམན་ པས་ སྲོག་རྒུད་ པ་ ཚེ་ ཡི་ སྙིགས་ མ། ཁྱིམ་པའི་དགེ་
ཕྱོགས་རྒུད་པ་ཉོན་མོངས་པའི་སྙིགས་མ། རབ་བྱུང་གི་དགེ་ཕྱོགས་རྒུད་པ་
ལྟ་བའི་སྙིགས་མ། ལུས་རྒུད་པ་སེམས་ཅན་གྱི་སྙིགས་མ། ལོངས་སྤྱོད་
རྒུད་པ་དུས་ཀྱི་སྙིགས་མ་སྟེ་སྙིགས་མའི་འགྲོ་བ་བདག་ཅག་རྣམས། ཤིན་
ཏུ་མི་བཟོད་པའི་སྡུག་བསྔལ་སྣ་ཚོགས་ཀྱི་འདམ་དུ་བྱིང་བ་འདི་ལས་མྱུར་
དུ་སྐྱོབས་ཤིག་མ་ཧཱ་གུ་རུ། སྐུ་བུམ་དབང་། གསུང་གསང་དབང་།
，
Aཆག
ཞི་



སྔོན་འགྲོ་ཀུན་བཏུས།
ཐུགས་ཤེར་དབང་། དབྱེར་མི་བྱེད་པ་ཚིག་དབང་སྟེ་དབང་བཞི་བསྐུར་
བར་མཛོད་ཅིག་མཁྱེན་པའི་ཡེ་ཤེས་མངའ་བའི་བྱིན་རླབས་ཅན། ཉམས་
དང་རྟོགས་པའི་ཡོན་ཏན་སྤོར་ཅིག་བརྩེ་བའི་ཐུགས་རྗེ་ཅན། སྒྲིབ་གཉིས་
བག་ཆགས་དང་བཅས་པ་མྱུར་དུ་སྦྱོངས་ཤིག་ནུས་མཐུ་ཅན་ཞེས་འདོད་དོན་
གསོལ་འདེབས་དང་། ཨོཾ་ནི་སངས་རྒྱས་སྤྲུལ་སྐུའི་སྙིང་པོ། ཨཱཎནི་སངས་
རྒྱས་ལོངས་སྐུའི་སྙིང་པོ། ཧཱུྃ་ནི་སངས་རྒྱས་ཆོས་སྐུའི་སྙིང་པོ། བཛྲ་ནི་རྡོ་
རྗེ་སྟེ་དབྱིངས་རིག་དབྱེར་མི་ཕྱེད་པའི་ཡེ་ཤེས་སོ། །རྣམ་བཤད་པདྨ་
དཀར་པོ་ལས༑ གུ་རུ་ནི་ཡོན་ཏན་ཐམས་ཅད་ཀྱིས་ལྕི་བ་བླ་མ་སྟེ་གོང་ན་
མེད་པ། པདྨ་ནི་ཨོ་རྒྱན་ཆེན་པོའི་མཚན་གྱི་ཐོག་མ། སིདྡྷི་ནི་དོན་དུ་གཉེར་
བྱ་མཆོག་ཐུན་གྱི་དངོས་གྲུབ། ཧཱུྃ་ནི་དངོས་གྲུབ་དེ་ལྟ་བུ་སྩོལ་ཅིག་པར་དོན་
གྱིས་བསྐུལ་བའོ། །ཞེས་གསུངས། ཟབ་དོན་བདུད་རྩིའི་ཉིང་ཁུ་ལས། ཨོ་
ཨཱཧུཾ་ཞེས་རྡོ་རྗེ་གསུམ་གྱི་ས་བོན་གྱི་ཐོག་དྲངས་ཏེ། བཛྲ་ནི་མཚན་རྟོག་
གི་སྤྲོས་པས་མི་ཕྱེད་པའི་ཕྱིར་ཆོས་ཀྱི་སྐུ་དང་། གུ་རུ་ནི་དེའི་ངང་ལས་ཁ་
སྦྱོར་ཡན་ལག་བདུན་ལྡན་དང་ལྡན་པའི་ཡོན་ཏན་གྱི་ཁུར་ལྕི་བས་ན་
ལོངས་སྐུ། པདྨ་ནི་དེའང་སོ་སོར་རྟོགས་པའི་ཡེ་ཤེས་ཀྱི་རིག་གདངས་གསུང་
པདྨའི་རིགས་སུ་ཤར་བས་ན་སྤྲུལ་སྐུ་སྟེ། དེ་ལྟ་བུའི་སྐུ་གསུམ་དབྱེར་མེད་
པའི་བླ་མ་ཨོ་རྒྱན་ཆེན་པོར་ཡོན་ཏན་རྗེས་སུ་དྲན་པས། སེམས་ཀྱི་གཤིས་
སྤྲོས་པ་དང་བྲལ་བའི་རང་རྩལ། མོས་གུས་དུང་ངེ་བའི་ངང་ནས་གསོལ་
བ་གདབ་ཅིང་། དེ་ལྟར་གསོལ་བ་བཏབ་པའི་མཐུ་ལས། སིདྡྷི་སྟེ་མཆོག་
ཐུན་མོང་གི་དངོས་གྲུབ་ཐམས་ཅད། ཧཱུྃ་ཞེས་བདག་གི་ཤེས་རྒྱུད་ལ་དུས་ད་
245



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ལྟ་ཉིད་དུ་སྩོལ་ཅིག་སྙམ་པའི་དོན་དྲན་པར་བྱ་བ་དང་། སྐབས་སུ་ཕྱི་སྣོད་
ཀྱི་འཇིག་རྟེན་ཟངས་མདོག་དཔལ་རིའི་ཕོ་བྲང་། ནང་བཅུད་ཀྱི་སེམས་
ཅན་ཨོ་རྒྱན་དཔའ་བོ་མཁའ་འགྲོའི་ཚོམ་བུ། སྒྲར་གྲགས་པ་ཐམས་ཅད་
སྔགས་ཀྱི་རང་སྒྲ། གསང་བ་སེམས་ཀྱི་འཕྲོ་འདུ་རང་གྲོལ་བྱ་ལམ་རྗེས་
མེད་དུ་ཤེས་པའི་ངང་ནས་བཟླས་པ་ལ་འབད། མཐར་རྩ་བརྒྱུད་ཀྱི་བླ་མ་
རྣམས་ཀྱི་ཡོན་ཏན་དྲན་བཞིན་དུ་བརྒྱུད་པའི་གསོལ་འདེབས་ནི། ཨེ་མ་ཧོ།
རྒྱ་ཆད་ཕྱོགས་ལྷུང་སོགས་ནས། སྩོལ་ཞེས་པའི་བར་དང༌། འདི་ཕྱི་བར་
དོ་གསུམ་གྱི་སྨོན་ལམ་ལ། རབ་ཚེ་འདིར་གྲོལ་བར་སྨོན་པ་ནི། སྲིད་ལས་
ངེས་པར་སོགས། ཚེ་འདིར་སྲིད་པ་འཁོར་བའི་གནས་ལས་ངེས་པར་འབྱུང་
བའི་ཞེན་ལོག་གིས། རྡོ་རྗེའི་བླ་མ་དོན་དང་ལྡན་པ་དཔྲལ་བའི་མིག་བཞིན་
དུ་བསྟེན་ནས། དེ་ཡིས་ཅི་གསུངས་ཀྱི་བཀའ་བསྒྲུབ་ཅིང་གདམས་པ་ཟབ་
མོའི་ཉམས་ལེན་ལ་ལྟེམ་རྐྱང་སྟེ་ཐང་ལྷོད་མེད་པའི་སྒྲུབ་ཚུགས་ཞེ་རུས་ཀྱི་
སྒོ་ནས། བླ་མའི་ཐུགས་རྒྱུད་ ཀྱི་དགོངས་པའི་བྱིན་རླབས་ཐམས་ཅད་
བདག་གི་རྒྱུད་ལ་འཕོ་བར་ཤོག་ཅིག །སྣང་སྲིད་འཁོར་འདས་ཐམས་ཅད་
ཀྱི་གནས་ཚུལ་ཡེ་ནས་དག་པ་རབ་འབྱམས་འོག་མིན་གྱི་ཞིང་དུ་ལུང་
རིགས་མན་ངག་གསུམ་གྱིས་གཏན་ལ་ཕབ་སྟེ། ཐ་མལ་མ་དག་པའི་སྣང་
ཞེན་ལྷ་སྐུར་རྫོགས་པ་དང༌། སྒྲ་གྲགས་བདེ་ཆེན་སྔགས་སུ་དག །དྲན་
རྟོག་འོད་གསལ་ཆོས་སྐུར་སྨིན་ཏེ་དག་རྫོགས་སྨིན་གསུམ་མཐར་ཕྱིན་པའི་
འབྲས་བུ་ནི། སྤང་བླང་བྱ་རྩོལ་མེད་པའི་རྫོགས་པ་ཆེན་པོ་ཤེས་ཉམས་ཡིད་
དཔྱོད་ལས་འདས་པའི་སྣང་ཉམས་རང་བྱུང་རིགyཔའི་རང་གདངས་ཆོས་
246



སྔོན་འགྲོ་ཀུན་བཏུས།
ཉིད་མངོན་གསུམ་གྱི་སྣང་བ་དབྱིངས་ཐིག་རིག་གསུམ་རྗེན་པར་མཐོང་བར་
ཤོག །དངོས་འཛིན་མཚན་མའི་རྟོག་པ་ལས་རྣམ་པར་གྲོལ་བའི་འཇའ་
ཟེར་དང་ཐིག་ལེའི་སྦུབས་སུ། སྐུ་ཕྱེད་དང་རྐྱང་པ་དང་འོད་ལྔའི་ཐིག་ལེའི་
ཚོམ་བུ་ཉམས་ཀྱི་སྣང་བ་གོང་དུ་འཕེལ་བ་དང༌། རིག་རྩལ་ཡོངས་སུ་
རྫོགས་ཏེ་རང་སྣང་ལོངས་སྐུའི་ཞིང་སྐུ་ཕོ་བྲང་གསུམ་ལམ་སྣང་དུ་ཤར་ཏེ་
ཚད་ལ་ཕེབས་པ་དང༌། ཆོས་ཅན་གྱི་སྣང་བ་མཐའ་དག་ཆོས་ཉིད་ཀྱི་ཀློང་དུ་
ཟད་ནས་བློ་འདས་འོད་གསལ་ཆེན་པོའི་དབྱིངས་སུ་སངས་རྒྱས་ཏེ་གཞོན་
ནུ་བུམ་སྐུའི་གནས་ལུགས་མངོན་དུ་གྱུར་ནས་གཏན་སྲིད་ཟིན་པར་ཤོག
།དབང་པོ་འབྲིང་བར་དོར་གྲོལ་བར་སྨོན་པ་ནི། ཤིན་ཏུ་རྣལ་ འབྱོར་
སོགས་ཚེ་འདིར་འབད་རྩོལ་ཆུང་བས་ཤིན་ཏུ་ཟབ་པའི་རྣལ་འབྱོར་སྣང་
བཞིའི་ ཡེ་ ཤེས་ རང་ གི་ ཉམས་ འོག་ ཏུ་ མ་ ཆུད་ པ་ དེ་ ཡིས། རགས་
ལུས་དྭངས་མའི་དབྱིངས་སུ་མ་གྲོལ་ན། །ནམ་ཞིག་ཚེ་ཡི་འདུ་བྱེད་བསྡུ་
བའི་ཚེ།།འཆི་བ་འོད་གསལ་ཀ་དག་ཆོས་སྐུའི་དགོངས་པ་ཤར་ནས་རང་ངོ་
ཤེས་ཏེ་སངས་རྒྱས་པ་དང༌། གལ་ཏེ་དེར་གྲོལ་བར་མ་གྱུར་ན་ཆོས་ཉིད་
བར་དོའི་སྣང་ཆ་སྒྲ་འོད་ཟེར་གསུམ་སོགས་རང་སྣང་དུ་ངོ་ཤེས་ནས་ལོངས་
སྤྱོད་རྫོགས་སྐུར་གྲོལ་བ་དང༌། དེ་ལྟར་ཀ་དག་ཁྲེགས་ཆོད་དང་ལྷུན་གྲུབ་
ཐོད་རྒལ་ཟབ་མོའི་ལམ་གྱི་རྩལ་རྫོགས་ནས་དེ་གཉིས་གང་རུང་དུ་མ་པང་
དུ་བུ་འཇུག་པ་ལྟ་བུར་གཉིས་མེད་ཀྱི་ཚུལ་དུ་གྲོལ་བར་ཤོག་ཅིག །
དབང་པོ་ཐ་མ་རང་བཞིན་སྤྲུལ་སྐུའི་ཞིང་དུ་གྲོལ་བར་སྨོན་པ་ནི། གསང་
ཆེན་འོད་གསལ་སོགས། གསང་ཆེན་འོད་གསལ་ཐེག་པ་མཆོག་གི་རྩེ་མོར་
247



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
གྱུར་པ། སངས་རྒྱས་གཞན་ནས་མི་འཚོལ་བར་སེམས་ཉིད་ཆོས་སྐུའི་རང་
ཞལ་མངོན་དུ་གྱུར་ཏེ་གདོད་མའི་ས་ལ་མ་གྲོལ་ན། ཡུན་རིང་མ་བསྒོམས་
ཀྱང་སངས་རྒྱས་པའི་ཆོས་མཐོང་གྲོལ་ཙཀྲ་སྟེ་འཁོར་ལོ། ཐོས་གྲོལ་ཞི་
ཁྲོའི་རྒྱུད་ དང་ གཟུངས་སྔགས་སོགས། མྱོང་གྲོལ་དམ་ རྫས། རེག་ གྲོལ་
བཏགས་གྲོལ་དང་མུ་དྲ། འཕྲད་ཅིང་དྲན་པས་གྲོལ་བ་འཕོ་བ་དང་ལྔའི་
ལམ་མཆོག་རྣམས་ལ་བརྟེན་ནས་རང་བཞིན་སྤྲུལ་པའི་ཞིང་ཁམས། ཤར་
ཕྱོགས་མངོན་པར་དགའ་བ། ལྷོ་ཕྱོགས་དཔལ་དང་ལྡན་པ། ནུབ་ཕྱོགས་
པདྨ་བརྩེགས་པ། བྱང་ཕྱོགས་ལས་རབ་གྲུབ་པ། དབུས་ཕྱོགས་མེ་རི་འབར་
བ་སྟེ་རྣམ་གྲོལ་དབུགས་ཆེན་འབྱིན་པའི་ཞིང་མཆོག་ལྔ་དང༌། ཁྱད་པར་
རིག་འདུས་ཟངས་མདོག་དཔལ་གྱི་རི་བོ་པདྨ་འོད་ཀྱི་ཕོ་བྲང་དུ། བླ་མ་
རིག་འཛིན་རྒྱ་མཚོའི་ཚོགས་ཀྱི་གཙོ་བོ་མཆོག་ཏུ་གྱུར་པ་ཨོ་རྒྱན་གྱི་རྗེས།
གསང་ཆེན་རྡོ་རྗེ་ཐེག་པའི་ཆོས་ཀྱི་དགའ་སྟོན་འགྱེད་པའི་སར། སྲས་ཀྱི་ཐུ་
བོར་སྐྱེས་ནས་ལས་ཉོན་སྡུག་བསྔལ་མཐའ་དག་ལས་དབུགས་དབྱུང་སྟེ་
རང་དོན་མཐར་ཕྱིན། མཐའ་ཡས་ཁམས་གསུམ་འགྲོ་བའི་མངོན་མཐོ་དང་
ངེས་ལེགས་ཀྱི་ཉེར་འཚོར་བདག་ཉིད་འགྱུར་བར་ཤོག །དེ་ལྟར་སྨོན་པའི་
ལེགས་ཚོགས་འགྲུབ་པར་བྱེད་པའང་། རིག་འཛིན་རྒྱལ་བ་རྒྱ་མཚོའི་བྱིན་
རླབས་དང་། ཆོས་ཀྱི་དབྱིངས་བསམ་གྱིས་མི་ཁྱབ་པའི་བདེན་པ་ཆེན་པོའི་
མཐུ་ཡིས། དལ་འབྱོར་གྱི་ལུས་རྟེན་འདི་ལ་རྫོགས་སྨིན་སྦྱང་གསུམ་གྱི་
རྟེན་འབྲེལ་མངོན་དུ་གྱུར་ནས་དོན་གཉིས་མཐར་ཕྱིན་རྫོགས་པའི་སངས་
རྒྱས་ཀྱི་གོ་འཕང་ཐོབ་པར་ཤོག །དངོས་གྲུབ་ཞུ་བ་སྟེ་ལམ་དབང་བླང་བ་
248



སྔོན་འགྲོ་ཀུན་བཏུས།
ནི། གུ་རུའི་སྨིན་མཚམས་ནས་སོགས། པདྨ་འོད་དུ་བགྲོད་པའི་ཐེམ་སྐས་
ལས། དབང་ལེན་སྐབས་འདིར་འཁོར་གྱི་བླ་མ་དང་མཁའ་འགྲོ་རྣམས་
ཀྱང་གཙོ་བོ་དང་དགོངས་པ་གཅིག་ཏུ་བཞུགས་ནས་དབང་བསྐུར་བར་
མཛད་པ་ལ་ཐུགས་གཏད་པར་བསམ་ན་བྱིན་རླབས་ཀྱི་ཚན་ཁ་ཆེ་བར་
རྟོགས་སོ། །ཞེས་གསུངས། སྙིང་པོའི་དོན་གསལ་ལས། དེ་ལྟར་གསོལ་
བ་བཏབ་པས་རྩ་གསུམ་ལྷ་ཚོགས་རྣམས་འོད་དུ་ཞུ་ནས་གཙོ་བོ་གུ་རུ་རིན་
པོ་ཆེ་ལ་ཐིམ། དེའི་གནས་གསུམ་དུ་འབྲུ་གསུམ་གསལ། ཞེས་ གསུངས།
ཟབ་དོན་བདུད་རྩིའི་ཉིང་ཁུ་ལས། མོས་གུས་གདུང་ཤུགས་དྲག་པོ་བྱས་
པས་འཁོར་རྣམས་རྩ་བའི་བླ་མ་ལ་ཐིམ། བླ་མ་སྐྱབས་གནས་ཀུན་འདུས་
ཀྱི་ངོ་བོར་བཞུགས་པ་ལས་དབང་བཞི་ངག་འདོན་གྱི་དཀྱུས་ནས་གསལ་
བ་ལྟར་བླངས་རྗེས་བླ་མའི་སྐུ་གསུང་ཐུགས་དང་རང་གི་སྒོ་གསུམ་དབྱེར་
མེད་ དུ་བསྲེས་ཏེ་ རང་ སེམས་ རིག་ སྟོང་ རྗེན་ པ་ སྐད་ ཅིག་ མའི་ ངང་
མདངས་བསྐྱངས་ནས་བཟླས་པ་བྱ། ཞེས་ གསུངས། གསོལ་འདེབས་ཀྱི་
བསྙེན་པའི་ཚད་ཀྱང་འབུམ་ཕྲག་བརྒྱ་ཐམ་པ་ཁོ་ནའོ། །རྡོ་རྗེ་སློབ་དཔོན་
གྱིས་དབང་བཞི་ཡོངས་རྫོགས་བསྐུར་ཞིང་སྨིན་པར་བྱས་པ་ནི་གཞིའི་
དབང་དང༌། དེ་ནས་བླ་མའི་རྣལ་འབྱོར་གྱི་ཚེ་རང་ཉིད་ཀྱིས་དབང་བཞི་
ལེན་པ་ནི་ལམ་གྱི་དབང་དང་། མཐར་ཐུག་འབྲས་དུས་ཀྱི་འོད་ཟེར་ཆེན་
པོའི་དབང་བསྐུར་ཐོབ་ནས་སངས་རྒྱས་པ་ནི་འབྲས་བུའི་དབང་ངོ༌། །
མཐར་ཐུན་བསྡུ་བའི་ཚེ། ནམ་ཞིག་ཚེ་ཡི་སོགས། ནམ་ཞིག་ཚེ་ཡི་དུས་
བྱས་པའི་ཚེ། རང་གི་སྣང་བ་ཐམས་བཅད་ལྷོ་ནུབ་རྔ་ཡབ་གླིང་ཟངས་
249



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
མདོག་དཔལ་རིའི་ཞིང་། སྣང་སྟོང་ཟུང་འཇུག་སྤྲུལ་པའི་ཞིང་ཁམས་མངོན་
སུམ་དུ་གསལ་བའི་དབུས་སུ། གཞི་ལུས་རྡོ་རྗེ་རྣལ་འབྱོར་མ་ཉིད་བླ་
མའི་ཐུགས་ཀའི་འོད་ཀྱི་རྐྱེན་ལས། གསལ་ཞིང་འཚེར་བའི་འོད་ཀྱི་གོང་བུ་
རུ་གྱུར་ནས། རྗེ་བཙུན་ཆེན་པོ་པདྨ་འབྱུང་གནས་དང་རང་རིག་དབྱེར་
མེད་བདེ་བ་ཆེན་པོར་སངས་རྒྱས་ཏེ། མཆོག་ཏུ་མི་འགྱུར་བའི་བདེ་བ་ཆེན་
པོ་དང༌། །རྣམ་ཀུན་མཆོག་ལྡན་གྱི་སྟོང་ཉིད་ཟུང་དུ་འཇུག་པའི་རང་རྩལ་
ཆོ་འཕྲུལ་གྱི་ཡེ་ཤེས་ཆེན་པོའི་རོལ་བ་ལས། ཁམས་གསུམ་གྱི་སེམས་ཅན་
མ་ལུས་པ་ཐར་པ་དང་རྣམ་མཁྱེན་གྱི་ས་ལ་འདྲེན་པའི་དེད་དཔོན་དམ་པ་
མཆོག་གི་སྤྲུལ་སྐུ་རུ་རྗེ་བཙུན་པདྨས་དབུགས་དབྱུང་བར་མཛད་དུ་གསོལ།
གསོལ་བ་ཡིད་ཁྱེད་ཤེས་ཀྱི་དད་པས་སྙིང་གི་དཀྱིལ་ནས་འདེབས་པ་ལགས་
ཀྱི། མཆུ་འདབ་རླུང་གིས་བསྐྱོད་པའི་ཁ་ཙམ་དང་ཚིག་ཙམ་ནེ་ཙོའི་འདོན་
པ་ལྟ་བུ་མ་ཡིན་ནོ། །མཁྱེན་བརྩེ་ ནུས་པའི་བྱིན་རླབས་ཀྱང་ ཟག་མེད་
ཐུགས་ཀྱི་ཀློང་ནས་སྩོལ་ལ། བསམ་པའི་དོན་ཀུན་ཆོས་མཐུན་ཡིད་བཞིན་
དུ་འགྲུབ་པར་མཛད་དུ་གསོལ། ཟབ་དོན་བདུད་རྩིའི་ཉིང་ཁུ་ལས། ཞེས་
བརྗོད་པ་དང་ཆབས་གཅིག་རྫོགས་རིམ་བསྡུ་བའི་དམིགས་པ་ནི། བླ་མ་
ལ་གདུང་བ་དྲག་པོའི་རྐྱེན་གྱིས་བདག་ཉིད་ལ་ཐུགས་རྗེའི་འཇུག་པས་
ལྷག་པར་དགོངས་ཏེ། ཞལ་འཛུམ་པ་དང་སྤྱན་རྗེས་ཆགས་སུ་གཡོ་བའི་ངང་
ཐུགས་ཀ་ནས་འོད་ཟེར་དམར་པོ་དྲོད་ཚ་ལམ་པ་ཞིག་ཐོན། རང་རྡོ་རྗེ་
རྣལ་འབྱོར་མར་གསལ་བའི་སྙིང་ཁར་རེག་པའི་མོད་ལ་ལུས་སེམས་བདེ་
ཕྲིལ་གྱིས་སོང་མཐར་འོད་དམར་པོ་བདེ་བ་ཆེན་པོའི་ངོ་བོར་ཞུ་ནས། རླུང་
250



སྐ
ནt
༣
ན
་,
ཚ18ཤསམ་
སgst
ཙ སྒྱུ་
AE
རྣ*
འ
*
#* མ
ཙ ཚ་
ན་
ན
མ
$6+ན
FA
༣༣
ནི
ཚ
བྱས་རྗེསྒྱུ་
ཆེ ན
ཙf ཚཚཙནྟི ཚེ ཙཱ
གནོ
ཀྱན ཚ, * གསུཙཱ
ཀ
ཙྩ
ནྟི
་ ལྟ
*
ff
{་མ་
:
ནམས་
ཙ
*
*
+ ༤
.
ལ
»%
8:ཟླ
.
ན
རྗེ
སྔོན་འགྲོ་ཀུན་བཏུས།
སེམས་གཉིས་མེད་ཀྱི་རང་བཞིན་འོད་ཀྱི་གོང་བུ་སྲན་མ་ཙམ་དུ་གྱུར། དེ་
ཉིད་ཀྱང་མཐར་མེ་ སྟག་ ཡལ་ བ་བཞིན་གུ་རུ་རིན་པོ་ཆེའི་ཐུགས་ཀར་
འདྲེས་པའི་ངང་ལ་མཉམ་པར་བཞག །དེ་ལས་ལྡང་བའི་ཚེ་དྭངས་པའི་ཆུ་
ལས་ཉ་འཕར་བ་བཞིན་གཞི་ལུས་ཞིང་ཁམས་ཀྱི་བཀོད་པ་དང་བཅས་སྔར་
བཞིན་གསལ་ལ། དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་སྤྱི་བོར་
པདྨའི་གདན་བཞུགས་ལ། །སོགས། གསོལ་འདེབས་བསྔོ་སྨོན་སྤྱི་དང་།
ཟངས་མདོག་དཔལ་རིའི་སྨོན་ལམ་དཔལ་རིའི་གསང་ལམ་ཡང་གདབ།
ཐུན་མཚམས་རྣམས་སུ་ཐུན་མོང་འཁྱེར་སོ་གསུམ་གྱི་རྣལ་འབྱོར་བཟླས་
དམིགས་ཀྱི་སྐབས་སུ་བཤད་པ་བཞིན་དང༌། ཁྱད་པར་བཟའ་བཏུང་གི་
ཕུད་བདུད་རྩིའི་རང་བཞིན་དང་། གོས་ལྷ་རྫས་ཀྱི་ན་བཟར་བསམ་ལ་སྤྱི་
བོའི་བླ་མ་ལ་འབུལ། ཚོགས་དྲུག་གི་སྣང་བར་བཟང་ངན་ལེགས་ཉེས་གང་
ཤར་ཡང་ཐ་མལ་གྱི་རྟོག་པའི་རྗེས་སུ་མི་འབྲང་བར་ལྷ་སྔགས་ཡེ་ཤེས་ཀྱི་
རིག་གདངས་རྒྱུན་བསྐྱང་། ནུབ་མོ་ཉལ་བའི་ཚེ་རང་གཞན་ཐམས་ཅད་ཀྱི་
དོན་དུ་གསོལ་འདེབས་བསམ་པ་ལྷུན་གྲུབ་མ་དང༌། ཁྱད་པར་སྐུ་གསུམ་
ཞིང་ཁམས་སྦྱོང་བའི་སྨོན་ལམ་གྱི་མཐར། སྤྱི་བོའི་བླ་མ་ཚངས་པའི་བུ་
ག་ནས་མར་ཡེར་གྱིས་བྱོན་ནས། རང་གི་སྙིང་པདྨ་འདབ་བཞིའི་རྣམ་པར་
གནས་པའི་ནང་དུ་བྱོན། དེའི་འོད་ཟེར་གྱིས་རང་ལུས་ཀྱི་ནང་ཐམས་ཅད་
གང་བའི་གསལ་ལམ་མེ་བ་ལ་སེམས་གཏད་དེ། བླ་མའི་ཐུགས་དང་རང་
སེམས་དབྱེར་མེད་དུ་བསྲེས་པའི་ངང་ཉམས་ལེན་གྱི་རྒྱུན་བསྐྱངས་ཏེ་
གཉིད་ལོག་པའམ། ཡང་ན་འོད་ཟེར་དེའི་ཕྱི་སྣོད་ཀྱི་འཇིག་རྟེན་གཞལ་
ཚོན་
% ལས།
ཙ
།
ཚུ་ ཞིབ
HE:
སུ
།
།
IHREM
སྒྲ
མའི
འ
*
{
}
ཞི
བཙ
f
ནམ །
འི
་
ས
ཚན་
བ
ཙྪཱ །
$
བ
ཇི
མ༔
1
༣
AN
* ཚོན་
ནི
རྒྱུ
ཙྪཱ
ཙྪཱ
ཙྪ༔
ནི
ཙྪཱ ཙྪཱ
ཙྪཱ
+
E
h
།
ཅ
*
$ རྣམི།
1:|:
#
ན་
གྱིས་
*
མ#
# #
ན
ཙྪཱ ཙྩམསྒང༌
་
མ
ཙུའི་ ནུ
ཚམ
༔
ཙ ཚེ
* ག* ཙྪཱ ཙྪཱ ཙྪཱ
*སྣ་
ནི
།
,
ཀྱིན
།
£
བའི
ན
ནི
ཆོ
མི
མ༥༧
w
wwས 8
རྒྱུ
རྒྱུ
ཟླ
༣
༣ན༔
2$ ༣
ས་ ན།
༤༠༥
+--༦དང
༧
t ，



གཡུ་ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་མཛད།
ཡས་ཁང་དུ་གསལ་བ་ལ་ཕོག་པས་ལན་ཚྭ་ཆུར་བཅུག་པ་བཞིན་འོད་དུ་ཞུ།
ནང་བཅུད་སེམས་ཅན་ལྷར་གསལ་བ་ལ་ཐིམ། དེ་རང་ལ་ཐིམ། རང་སྙིང་
གའི་བླ་མ་ལ་ཐིམ། དེ་ཡང་མི་དམིགས་པ་འོད་གསལ་དུ་སྦྱངས་པའི་སྣང་
བ་ནང་གསལ་རིག་སྟོང་རྗེན་པ་ཐིམ་ལ་མ་རྨུགས་པའི་ངང་དུ་རྣམ་རྟོག་
གཞན་གྱིས་བར་མ་ཆོད་པར་ཁམས་གསོ། གལ་ཏེ་སད་ན་འཕྲོ་རྒོད་རྒྱ་
འབྱམས་རྨི་ལམ་སོགས་བསམ་གཞིག་གི་འཕྲོ་བཅད་དེ་འོད་གསལ་གྱི་
ངང་མདངས་ཁྱབ་གདལ་དུ་བསྐྱངས་པས་གཉིད་ཀྱི་འོད་གསལ་དང་རྨི་
ལམ་ཟིན་པར་འགྱུར་ལ། སླར་ཡང་ཐོ་རངས་ལྡང་བའི་རྣལ་འབྱོར་སོགས་
ཇི་སྐད་བཤད་པ་བཞིན་ཐུན་བཞི་སོགས་སུ་ཉམས་སུ་བླང་ངོ་། གཞན་ཡང་
ནམ་འཆི་བའི་དུས་ལ་བབ་པའི་ཚེ། རྫོགས་རིམ་བསྡུ་བའི་དམིགས་པ་
དང་བཅས་དབྱིངས་རིག་བསྲེས་ཏེ་མཉམ་པར་བཞག་པ་ནི་འཕོ་བ་ཐམས་
ཅད་ཀྱི་རྒྱལ་པོ་ཡིན་ཅིང་གལ་ཏེ་འཕོ་བ་མ་ཐེབས་ན་བར་དོར་འཁྱེར་སོ་
གསུམ་གྱི་རྣལ་འབྱོར་དྲན་པས་གྲོལ་བར་འགྱུར་ལ། མདོར་ན་མོས་གུས་
དང་དམ་ཚིག་རྣམ་པར་དག་པས་སྔོན་འགྲོའི་ལམ་འདི་ཁོ་ན་མཐར་ཕྱིན་
པས་ཀྱང་དངོས་གཞི་ལ་མི་ལྟོས་པར་རྔ་ཡབ་དཔལ་གྱི་རི་བོར་དབུགས་
དབྱུང་། དག་པའི་ཞིང་ཁམས་དེར་རིག་འཛིན་རྣམ་པ་བཞིའི་ལམ་ཉི་ཟླའི་
བགྲོད་པ་ལས་ཀྱང་མྱུར་བས་ཀུན་ཏུ་བཟང་པོའི་ས་ལ་ཕྱིན་པར་འགྱུར་བ་
ནི་ངེས་པའོ། །དེ་ལྟ་བུའི་སྔོན་འགྲོའི་ཚུལ་ལ་ཉམས་མྱོང་སྐྱེས་པ་ནི་རིམ་
གྱིས་དངོས་གཞིར་བུམ་དབང་གི་ལམ་རིག་འཛིན་ཞི་དྲག་གི་བསྐྱེད་རིམ།
གསང་དབང་གི་ལམ་རླུང་དང་གཏུམ་མོ། ཤེར་དབང་གི་ལམ་སྦས་དོན་
232



སྔོན་འགྲོ་ཀུན་བཏུས།
ཐབས་ལམ། དབང་བཞི་པའི་ལམ་ལ་ཁྲེགས་ཆོད་དང་ཐོད་རྒལ་ཡན་
ལག་དང་བཅས་པ་རྣམས་ལ་ཉམས་ལེན་སྙིང་པོར་དྲིལ་ནས་ཚེ་གཅིག་
གིས་ཟུང་འཇུག་རྡོ་རྗེ་འཛིན་པའི་གོ་འཕང་མངོན་དུ་བརྙེས་པའི་ཐབས་ལ་
འབད་པར་བྱའོ། །ཞེས་གསུངས་སོ། །འོད་གསལ་རྫོགས་ཆེན་ཀློང་ཆེན་
སྙིང་ཏིག་གི། །སྔོན་འགྲོའི་བསྡུས་འགྲེལ་ཀུན་ལས་བཏུས་པ་ཡི། །ཆོས་
བཞིན་པར་གྱི་འཕྲུལ་ཆེན་བསྐྲུན་པའི་དགེས། །བདག་གཞན་མཁའ་ཁྱབ་
ཡིད་ཅན་རྒྱ་མཚོ་ཀུན། །ཚེ་རབས་ཀུན་ཏུ་དཔལ་ལྡན་བླ་མའི་དྲུང་། །འབྲལ་
མེད་མན་ངག་ཟབ་མོ་ལ་བརྟེན་ནས། །ས་ལམ་རྟོགས་པའི་ཡོན་ཏན་མཐར་
ཕྱིན་ཏེ། །ཟུང་འཇུག་སྐུ་བཞིའི་གོ་འཕང་མྱུར་ཐོབ་ཤོག །དགེའོ། །དགེའོ། །
དགེའོ། །སརྦ་དཱ་ཀལྱཱ་ཎཾ་བྷ་ཝ་ཏུ།། །།
253



. د. عه . . . . م م .:
- مه يه
د
ه م و خه مه 44
441 - ج 12,,
و منه يوم
14 -
"" .. . . . . ي"
[ه ود جثه هام هه مو - *= تم
گاه و
باند
۴ مگاولته
* * * * *
* *
*
* *
* * * 584
4- *
امه - دنيا - وهو
أية هم ::
نهم : ايه ؟ . ! دو پر ماه : 44
443
442
41 ه ه ه ه ه ، و مه به 244 ث: barryl
'
s براء 18 وجه به و
ی، نحو: ==:: **
*:*::
مدة
= ۲۰
: ۹-
د
میوه
ها و دهید **
داعمي *
* * * * * * و *
، ، * *: 124
. .........
: اسمه
-وهو ه وه. د م : : : : : : :
: ۰
۰ ام و 5 رده في 4 . په ۹
۹۰
۹
۰ و همه و 4 ه ه مه 4
406 ه ه ه ه ه می شد و موحی و
ر
ه
قه
ومی مه ده مورد مهم * *
*
*
*
*
*
*
۰ ۰ ۰
۰
۰
. .۰۰۰
*
* *
* * *
* *
*
* * *
* * *
* *
* * *
* * * * * * * *
: جمع * : .
- لم ::
و
ا
نما
هو لما تي. 1 و نه به و چهارمحال خوبش با انجام، ان
.
.
.
.
.
. .
.
.
....
نننننننننننننن
.
است
ننننننننننننننننننننننننننننننننن
.
نن



སྔ་འགྱུར་<བླ་༧༠
ཏཅཐེ་ཚོགས།
བླ་རུང་གཞུང་ལས་
༨ ལས་དོ་དམ་བཇུ་ནས་འགྲེམ་སྤེལ་བྱས།
，
ཅན
11
